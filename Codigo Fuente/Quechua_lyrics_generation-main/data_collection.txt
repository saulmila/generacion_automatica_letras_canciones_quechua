diosninchista yupaychasun 
 diosninchista gracias nisun 
 churin jesucristowanmi 
 wiñaypaq qespichiwanchis 
 gracias nisun diosninchista 
 gracias nisun kawsaymanta 
 inti killa ch'askakuna 
 mayukuna orqokuna 
 alton phalaq urpikuna 
 mama qochapi challwapas 
 tukuy imaymana kaqtan 
 sumaqta kamaykurqanki 
 chaymi llapan iñiqkuna 
 kawsaq diosta adorasun 
 tukuy sonqo tukuy yuyay 
 tukuy kallpanchispiwanpas 
 señor diosta adorasun 
 ¡señor diosta yupaychasun! 
 
 
 ¿qhawarinkichu tarpuqta? 
 muhu t'akaqmi lloqsimun 
 ¿qhawarinkichu llank'aqta? 
 allin hallp'aman tarpuykun 
 ¿imaynataq sonqoykiri 
 diospa simin chaskinanpaq? 
 wakin muhutaq chayarqan; 
 kiska-kiskaman t'akasqa 
 wakin muhutaq chayarqan 
 rumi-rumiman t'akasqa 
 allin muhutan tarpurqan 
 mana allin qoran wiñarqan 
 cosecha tiempo kaqtinmi 
 qorata ruphaykachinqa 
 allin hallp'api tarpusqan 
 askhatapuni rururqan 
 kinsa chunkatan rururqan 
 soqta chunkata pachakta 
 
 
 kunan tiempo wayna sipas 
 hina wayna hina sipas 
 huchallapi kawsashanku 
 mana huchawan sayk'uriq 
 rumi sonqo kawsashanku 
 hina wayna hina sipas 
 diosmanta t'aqakushanku; 
 yanqa kaqta ruwaspanku 
 yachayninkuwan nishanku 
 manan kanchu dios nispanku 
 chaymi kunan diosninchisqa 
 waynatapas sipastapas 
 munakuq kaspa waqyashan 
 chinkay ñanman rishaqtinku 
 yanqa yachaywan kaqtinku 
 diosninchisqa munanpunin 
 hina wayna hina sipas 
 jesucristo apunchista 
 reqsikuspa kawsananpaq 
 kusisamiyoq kananpaq 
 
 
 kay pachapi runata 
 supay saqra hark'ashan 
 cheqnikuspa t'aqashan 
 cheqaq diosman rinanta 
 diospi iñiqkunaqpi 
 cristo sonqonpi tiyan 
 millay runaqpitaqmi 
 saqra sonqonpi tiyan 
 kay pachapiqa kashan 
 iskayllapunin ñanqa 
 huqnintaqmi ancho ñan 
 huqnintaqmi k'ikllu ñan 
 k'ikllu ñanpi puriqqa 
 cristopi iñiqkunan 
 ancho ñanpi puriqtaq 
 lliw huchasapakuna 
 kunanqa akllaykukuy 
 mayqen ñanpi puriyta 
 ancho ñantachu rinki 
 icha k'ikllu ñantachu 
 jesucristo cheqaq ñan 
 jesucristo kawsaypas 
 jesucristopi iñispan 
 kusi gloriaman rinki 
 
 
 munakusqay naña 
 turay munakuypi kawsakusun 
 diospa kamachikusqanmi 
 munanakuspa kawsakuyqa 
 wawqen cheqnikuqkunaqa 
 mana diosta reqsinkuchu 
 runamasin cheqnikuqqa 
 manan diosta munakunchu 
 pipas iñiq masinmanta 
 cheqnikuspa rimaqtaqa 
 diospa ñawpaqenpin kashan 
 llulla iñiqmi pay kashan 
 señorninchis jesucristo 
 sut'intapunin rimarqan 
 kutimunay p'unchaypiqa 
 "munanakuymi chiriyanqa" 
 
 
 diosqa anchatan kay pachantini 
 runakunata kunan munakun 
 chaymi qomurqan sapan churinta 
 lliw paypi iñiq qespikunanpaq 
 paypi iñiqqa saminchasqañan 
 wiñay kawsayniyoqña kanapaq 
 kunan kamapas munakuyninqa 
 kashallanpunin iñiqkunapaq 
 paymi waqaychan lliw huchamanta 
 paymi khuyakun wakchakunata 
 paytaq kusichin llakikuyninpi 
 paymi waqaychan llapa runata 
 lmapunitaq t'awasunchis 
 diosninchispa munakuyninmanta 
 atiyniyoqchu kamachikuqchu 
 ñak'ariy kaqchu cheqnisqa kaychu 
 icha yarqaychu q'alalla kaychu 
 peligro kaqchu espada kaqchu 
 
 
 ñoqanchis kananchis 
 diospa wawakuna 
 machupicchu hina 
 suma -sumaq llaqta 
 huascaran hinapas 
 yuraq yuraq orqo 
 qosqomanta panay 
 punumanta wawqey 
 san martinmantapas 
 ancasash llaqtamanta 
 apurimaqmantas - ayacuchumanta 
 pitaq ñoqanchista 
 t'aqa wasunchisman 
 munakuq diosninchis 
 ñoqanchiswan kashan 
 señor jesucristo qespichiqninchisqa 
 pitaq ñoqanchista contra chispi kanman 
 señor jesucristo qespichiqninchisqa 
 
 
 qhawariy kay wawa 
 kusisqan kashan 
 apu diosninchisman entregasunchis 
 apu diosninchismi saminchaykunqa 
 qhawariy kay wayna 
 kusisqan kashan 
 cristo jesuspi iñisqan rayku 
 kusi sonqollaña kawsakushanku 
 qhawariy kay tayta 
 kusisqan kashan 
 llapan familiantin sumaqtan kawsan 
 apu diosninchista yupaychaspanku 
 qhawariy kay llaqta 
 kusisqan kawsan 
 diospa llaqtanqa sumaqtan kawsan 
 dios taytanchista yupaychaspanku 
 
 
 haqhay hatun orqo chimpapunin 
 yuyachiwan ñoqaq sufrisqayta 
 haqhay hatun mayu chimpapunin 
 yuyachiwan ñoqaq sufrisqayta 
 waqay llakiy nit'iykuwashaqtin 
 yarqay ch'akiypi ñak'arishaqtiy 
 mana p'achayoq onqosqa kaqtiy 
 manan pipas alaw niwarqanchu 
 piman niyman kay sufrimientoyta 
 ¿mayumanchu icha qaqamanchu? 
 piman niyman kay llakikuyniyta 
 ¿yachaqmanchu icha qhapaqmanchu? 
 tayta mamay kusipayawanman 
 rumamasiy asipayawanman 
 mayuqa ichapas apanman 
 qaqaqa ichapas ñit'inman 
 tukuy kaypi sasachakuyniyta 
 diosman aswan saqerparipusaq 
 hina llakikusqa sonqontinpas 
 diosman aswan asuykakapusaq 
 diosqa manan engañawanqachu 
 diosqa manan waqachiwanqachu 
 diosqa manan saqeykuwanqachu 
 diosqa manan cheqnikuwanqachu 
 
 
 kay pachapi sumaq t'ikakuna 
 rikch'akunmi runaq kawsayninman 
 qantu t'ika rosas t'ika hina 
 huertaq chawpinpi munayta t'ikan 
 huk p'unchaymi munay-munay t'ika 
 huk p'unchaymi sumaqta phanchirin 
 huk p'unchaytaq ñaq'eriykapushan 
 ch'akispataq ch'usaqmana tukupun 
 hinallataq runaq kawsayninpas 
 yupasqallan kawsanapaq kashan 
 tayta-mamaq marq'ayninpi wawa 
 chawpi p'unchaytataq wayna sipas 
 chaymantataq kinsa chaki purin 
 huk p'unchaytaq chinkariykapuspa 
 ñut'u hallp'a chiri uspha kapun 
 mana hayk'aq kutimuq chinkapun 
 diospi iñiq kusisamiyoqmi 
 diospa kamachisqan kasukuqqa 
 wawa kaspa wayna sipas kaspa 
 diospa siminta hunt'aspa kawsan 
 ima ruwasqanpas allinpunin 
 chanin diosmi payta waqaychanqa 
 wañukapunqaña chaypachapas 
 wiñaypaqmi cristowan kawsanqa 
 
 
 huk allin taytaq sullk'a churinmi 
 kharu llaqtaman puriripurqan; 
 llapan herencian payman tupaqtan 
 mana allin kaqpi lliwta q'arurqan 
 qhellipi puriq warmikunawan 
 lliw kaqninkuna tukukapurqan 
 chay llaqtapiqa muchuymi karqan 
 khuchi michiypin llank'apakurqan 
 p'achanmantapas lliw thantallaña 
 yarqay ch'akiypi ñak'ariykuspa 
 chhayna kawsaypin yuyarikurqan: 
 "taytanpa llapan kamachinkuna 
 askha mikhunayoq kasqankuta" 
 paytaq chaypiqa ñak'arishasqa 
 yarqaymantapas wañushasqaña 
 taytayman risaq hinaspa nisaq: 
 "qan contrapin dios contrapiwan 
 sinchi hatunpi huchallikuni" 
 amaña "churiy nispa niwaychu" 
 llank'apakuqllaykiña kapusaq 
 karumantaraq taytan rikuspan: 
 kusikuymanta phawariykuspa 
 makinkunata mast'ariykuspa 
 hatun kusikuy q'ochukuywanraq 
 chiskaq churinta chaskiykapurqan 
 
 
 manan munanchu diosninchis 
 iñiq wawankunataqa: 
 millay vicioman urmaspa 
 machay wasipi kanata 
 qhelli kawsaypi kanata 
 manan munanchu diosninchis 
 iñiq wawankunataqa: 
 casarasqaña kashaspa 
 t'aqanakuyman rinanta 
 justiciapi waqananta 
 maman munanchu diosninchis 
 iñiq wawankunataqa: 
 diospa wasinpi kashaspa 
 watuqkunaman rinanta 
 layqakunaman rinanta 
 mana munanchu diosninchis 
 iñiq wawankunataqa: 
 kay pachapi dioskunaman 
 wakmanta k'umuykunanta 
 wakmanta yupaychananta 
 khuyakuq diosninchis munan 
 iñiq wawankunataqa: 
 kaypiña maypiña kaspapas 
 ama qhepaman kutispa 
 qaqatapuni sayanan 
 
 
 ¿imatan ruwasaq 
 qespichisqa kanaypaq? 
 cristopi iñispan 
 qespichisqa kanki 
 ¿pitaq qechuwanqa 
 millay huchaykunata? 
 jesucristopunin 
 hucha pampachaqqa 
 ¿maypitaq tariyman 
 allin kawsaytaqa? 
 jesucristopunin 
 allin kawsay qoqqa 
 ¿chaykunallatachu 
 ñoqari ruwallasaq? 
 kunanqa iñinki 
 cristota chaskinki 
 
 
 egipto suyupin karqan 
 israel runakunaqa 
 faraonpa ñak'arichisqan 
 llapan aylluntin esclavo 
 israel llaqta ñak'arirqan 
 faraón millay runa kaqtin 
 moisestan dios kamachirqan 
 "llaqtayta horqomuy" nispa 
 faraonqa mana munaqchu 
 moisespa horqomunanta 
 akllasqa llanta kaqtinmi 
 apu dios khuyapayarqan 
 puka qocha patamanmi 
 israel llaqta chayaykurqan 
 moisestaq diosta mañarqan 
 qochata kicharinanpaq 
 faraonpa ejercitonta 
 puka qocha millp'uykurqan 
 moisespa panan maria 
 apu diosta yupaycharqan 
 takispa kusisqa nirqan: 
 "qollana diosqa hatunmi" 
 mayqen diostaq diosniy hina 
 wiñaypaq atiyniyoqri? 
 hinallataq ñoqanchista 
 huchamanta horqowanchis 
 jesucristo qespichiqwan 
 saqramanta librawanchis 
 kunanqa qespisqa kanchis 
 apunchis jesucristowan 
 
 
 imataq kay tiempokunanqa 
 llaqtakunapas maqanakuypi 
 imañataq kay p'unchaykunaqa 
 nacionkunapas guerrallapiña 
 yawar unuñan puririykushan 
 chayta yachaspa chayta rikuspa 
 dios taytallaman chinpaykusunchis 
 chayta yachaspa chayta rikuspa 
 dios taytallaman k'umuykusunchis 
 dios taytallaman asuykusunchis 
 wakcha wawakunan waqaykushan 
 callen-callenpi mañapakuspa; 
 tayta mamanpas t'aqanakuypi 
 manañan kanchu khuyanakuypas 
 cheqninakuymi rawrariykushan 
 kay pachapiqa yarqay ch'akiyllan 
 ñak'ariykunan nanay onqoypas 
 ruanakunapas wañukapushan 
 warmikunapas waqaykushanku 
 manañan pipas khuyapayanchu 
 
 
 khuyakuwaspaykin diosnillay 
 akllakuwarqanki 
 munakuwaspaykin diosnillay 
 qespichikuwanki 
 huchaykunatapas diosnillay 
 atipachiwanki 
 santo espiritullaykitaq 
 kallpanchallawachun 
 wasimasillaypas diosnillay 
 llaqtamasillaypas 
 cheqnikapuwankun diosnillay 
 iñikusqay rayku; 
 p'unchay p'unchayllapunitaqmi 
 contrallaypipuni 
 llapan runa masillaytaqmi 
 rimarishallanku 
 aswan aswantaña diosnillay 
 kallpanchaykullaway 
 sumaq simiykita diosnillay 
 sut'inchanallaypaq 
 mana allintaña diosnillay 
 yuyaykushaqtiypas 
 santo espíritullaykitaq 
 sut'inchallawachun 
 
 
 diosniy anchatan munakuwanki 
 diosniy sinchitan khuyakuwanki 
 angelmantapas aswan munana 
 ¿imapunitaq runari kani? 
 chaymi ñoqaqa servikusqayki 
 chaymi ñoqaqa qatikusqayki 
 kamachiykitan kasukusqayki 
 yanapaykuway munakuq diosniy 
 huchaykunata maylliwaspayki 
 kawsayniytapas t'ikrawaspayki 
 wawaykitaqa kawsachiwanki 
 yanapaykuway munakuq diosniy 
 mañakusqayta kutichimuway 
 waqyakusqayta uyariykuway 
 takimusqayta chaskiykullaway 
 yanapaykuway munakuq diosniy 
 
 
 cheqaqpunin jehová dios 
 sut'ipunin cristo dios 
 hanaq pachan tiyanan 
 kay pachataq sarunan 
 diosninchisqa qaynapas 
 kunanpas minchhamanpas 
 wiñaymanta wiñaypaq 
 tukuy atiyniyoqmi 
 runaq ruwasqan diosqa 
 aya hina wantuna 
 p'anpana kanchamanpas 
 apankuman hinata 
 ama yuyaychu; diosqa 
 qori-qolqe rumiman 
 k'aspiman rikch'akuqqa 
 runaq ruwasqallanmi 
 chay hinatan runaqa 
 runamasinta q'otun 
 rikch'ayninman ruwaspa 
 kay pachapi diostaqa 
 
 
 diospa kamachinkuna 
 orqon q'asanta purista 
 diospa siminta apashan 
 lliw sasachayta vencespa 
 evangeliota willaspa 
 tukuy llaqtaman chayashan 
 tukuy runaman willashan 
 pisi tiempoñan hanunan 
 kutimunanqa sispañan 
 jesucristo apunchisqa 
 punkullapiñan sayashan 
 avionkunapin purishan 
 carrokunapin willashan 
 radiokunapin willashan 
 qelqakunapin sut'inchan 
 evangeliota willaspa 
 evangelio san marcospin 
 chunka soqtayuq t'aqanpi 
 chunka phisqayuq yupaypi 
 señor jesús kamachikun 
 evangelio willanapaq 
 chayqa ñan hunt'akunña 
 diospa siminman hinaqa 
 lliw kay pachantinpi runan 
 diospa siminta uyarin 
 evangelio willasqata 
 
 
 manan rishanichu diospa wasintaqa 
 qellakuy onqoymi hunt'aykamuwashan 
 puñukuy onqoymi haykuykamuwashan 
 diospa siminpiqa sut'intan rimashan 
 ama qellakuspa diosman rinanchista 
 ama sayk'uspalla huñukunanchista 
 millay viciokunan millay huchakunan 
 sapa p'unchay hina muyuykamuwashan 
 sapa horasllapi ñit'iykamuwashan 
 diospa siminpiqa sut'intan rimashan: 
 millay runakuna huchasapakuna 
 diospa wasinmanqa manan haykunqachu 
 imataq kay sonqoy imataq kay aychay 
 huchallamanpuni puriyta munashan 
 wañuyllamanpuni almayta pusashan 
 diospa siminpiqa sut'intan rimashan: 
 aychaq munayninta saqepunanchista 
 espirituq munasqan ruwanallanchista 
 imatapunitaq kunanri ruwana: 
 tukuy kay huchata vencenallanchispaq 
 allin kaqkunata ruwanallanchispaq 
 diospa siminpiqa rikch'aychis nishanmi: 
 "ama sayk'uspalla mañakunanchispaq 
 ama wateqayman urmaykunanchispaq" 
 
 
 imamantan ñoqa llakikuyman 
 jesucristo ñoqanwan kashaqtin 
 imamantan ñoqa iskayayman 
 diospa churin ñoqawan kashaqtin 
 imamantan ñoqa p'enqakuyman 
 sumaq ch'uya evangelionmanta 
 imamantan ñoqa manchakuyman 
 wañuq dioschu manan diosninchisqa 
 chaymi cristo ñoqaq suyakuyniy 
 jesucriston saqrata vencenña 
 wañuy manan munaychakunñachu 
 jesucriston kawsarinpuy kashan 
 allinninchispaq diosqa akllawanchis 
 allinninchispaq diosqa maskhawanchis 
 sutinchisqa kawsay libropiña 
 sumaq k'anchaq qoriwan qelqasqa 
 
 
 ¿llakisqachu kashanki? 
 ¿huchapichu kashanki? 
 amaña llakikuychu 
 amaña waqayñachu 
 ¡jesucristoman hamuy! 
 mana cristopi kaqpaq 
 sinchi llaki kawsaymi 
 yanqanpaqmi waqanku 
 yanqanpaqmi muchunku 
 ¡jesucristoman hamuy! 
 aqoy t'iyu hinaraq 
 kay pachapi runaqa 
 huchapi waqashanku 
 infiernoman rishanku 
 ijesucristoman hamuy! 
 jesucriston waqyashan 
 jesucristo maskhashan 
 imayna huchayuqpas 
 runa masiy hamukuy 
 ¡jesucristoman hamuy! 
 
 
 hanaq pachaykin diosnillay 
 intiq k'anchariynin hina 
 qhapaq gloriaykin diosnillay 
 ch'askaq lliphlliriynin hina 
 diospa kamasqanmanta 
 hanaq pachaqa willakun 
 teqsimuyuntinmi rikun 
 ancha hatun kayniykita 
 hanaq pachamantaraqmi 
 qhapaq gloriayki rikukun 
 imaynan hanaq pachaman 
 sinchi kharu; ¡señor diosniy! 
 chaymi ñoqa tapukuni: 
 ¿imataq runari? nispa 
 hanaq pachata qhawaspa 
 maytapuni yuyarinchis 
 huq p'unchay señor diosllawan 
 wiñaypaq kawsanachista 
 
 
 yanqan ñoqaqa kay pachapiqa 
 kusikuytapas maskhasharqani 
 yanqan ñoqaqa hucha kawsaypi 
 q'ochukuytapas maskhasharqani 
 señor jesuspin ñoqa tarini 
 kusikuytapas q'ochukuytapas 
 qori qolqepas qhapaq kayniypas 
 sonqoy suwaqllan kay pachapiqa 
 yanqan ñoqaqa kaqniykunawan 
 hatunchakuspa kawsasharqani 
 señor jesusmi siminpi niwan 
 hanaq pachata ñawpaqta maskhay 
 yanqan ñoqaqa hucha kawsaypi 
 "allin kawsaypi kashani" nini 
 yanqan ñoqaqa millay viciopi 
 allin kanaypaq yuyaykurqani 
 señor jesusmi ch'uya kawsayqa 
 asuykusunchis kawsananchispaq 
 ¿chay hinatachu qanpas wawqellay 
 millay huchapi kawsakushanki? 
 ñoqa hinachu tutayaq sonqo 
 ¿ millay huchapi purikushanki? 
 señor jesusqa qespichikuqmi 
 kunallanpuni payman asuykuy 
 
 
 ¿maytan rishanki? runa masillay 
 hina rispaqa wañuyman rinki 
 imaynaraqmi almalki kanqa; 
 mana jesusta chaskikuqtiyki 
 mana jesusman chispaykuqtiyki 
 juicio p'unchayqa sispamushanñan 
 jesucristoqa kutimushanñan 
 imaynaraqmi huchasapapaq 
 ñak'ariy p'unchay chayaykamushan 
 muchuy tiempoqa sispaykamushan 
 ama manchaychu runamasillay 
 contraykipiña runa rimaqtin 
 allinniykitan maskhakushanki 
 señor jesuspi iñispaykiqa 
 cristo jesusman hamuspaykiqa 
 yuyariy wawqey yuyariy panay 
 qanpas yuyariy wañuyniykipi 
 listochu kanki cristo hamuqtin 
 hamuy nimuqtin ripunaykipaq 
 cristo jesusman tinkunaykipaq 
 
 
 ¡yupaychasqan señor diosqa! 
 kay pachapi cielopipas 
 wara-waranqa angelkunaq 
 qhapaqchasqan señor diosqa 
 inti-killaq ch'askakunaq 
 sumaq illariy wayraqpas 
 pampan suchuq animalpas 
 mama qochapi challwaqpas 
 ¡yupaychasqan señor diosqa! 
 alton phalaq urpikuna 
 mayukunaq sach'akunaq 
 rayokunaq rit'ikunaq 
 sumaq para phuyukunaq 
 yupaychasqa señor diosqa 
 ¡yupaychasqa señor diosqa! 
 kay pachapi reykunaqpas 
 hatun llaqta huch'uy llaqta 
 kamachikuq umallipas 
 waynakunaq sipaskunaq 
 yuyaqkunaq wawakunaq 
 qhapaq yachayniyoq runaq 
 k'umuykukuspa puriqpas 
 yupaychasqan señor diosqa 
 chaymi dios sonqo runaqa 
 qhawarispa hatunchasun 
 tukuy imaymana kaqtan 
 diosninchisqa kamarisqa 
 yupaychasqa señor diosqa 
 
 
 ¿hayk'aqkamapunin huchapi kawsanki? 
 ¿hayk'aq kamapunin viciopi purinki? 
 kaypipas maypipas manulla kashanki 
 wasiykipi kaqta lliwta q'aruspayki 
 cuentataya qokuy huchasapa runa 
 kutiriykamuyña qespichiq jesusman 
 askha ruankunan kunan p'unchay nishan: 
 "mikhusun ukyasun lliw q'ochukusunchis" 
 wañupuspanchisqa chayllatan apasun 
 manataq yuyanchu wakcha almantaqa 
 millay kawsaymanta imataq t'ikranman 
 manan carcelpipas ni hospitalpipas 
 castigasqa kaspa muchuchisqa kaspa 
 aswan huchallapin runaqa kawsashan 
 
 
 allin michiq runan 
 pachak ovejata 
 michishaqtinpuni 
 huknin chinkapurqan 
 maskhaq puririrqan 
 tarimunan kama 
 suwa atoqkunaq 
 simillanmantañan 
 payqa qechumurqan 
 ovejayki michiq 
 pisillañan kashan 
 kamachiykikunan 
 saqerparishanku 
 suwa atoqkunan 
 ch'eqerichipushan 
 mana q'achuq unuq 
 kasqanaman qatishan 
 qaqapachinanapaq 
 munakuq diosnillay 
 yachachiwaypuni 
 khuyakuq jesusllay 
 kallpanchawaypuni 
 chakraykipipunin 
 llank'ayta munani 
 ovejaykitañan 
 michiyta munani 
 yanapaykullaway 
 
 
 purun pampapi urpichakuna 
 sumaqta takinku 
 kamaqnin diosman 
 uywaqnin diosman 
 pacha illariyta 
 mayuq patanpi q'omer sach'apas 
 sumaqtan t'ikarin 
 t'ikankunapas 
 rurunkunapas 
 diosmantan willakun 
 lamar qochapi hatun mayupi 
 challwachakunapas 
 sumaqtan kawsan 
 paykuna pura 
 aqota pallaspa 
 runan ichaqa kawsayninkupi 
 ch'aqwashallanpuni 
 warmi qharipas 
 wawqe panapas 
 mana khuyakuywan 
 
 
 khuyakuqmi dios yayaqa 
 munakuqmi jesucristo 
 wiñaypaq waqaychawanchis 
 wiñaypaq munakuwanchis 
 runa cheqnikuwaqtinchis 
 familiay phiñakuqtinmi 
 wawqe pana k'amiqtinmi 
 diosninchisqa khuyawanchis 
 yarqaypi kashaqtinchismi 
 kawsay t'ntata qowanchis 
 ch'akiypi kashaqtinchismi 
 kawsay unuta qowanchis 
 chay hina munakuq diosta 
 ¿runapiqa tariswanchu? 
 kawsannintan qorqan cristo 
 lliw runata munakuspa 
 
 
 ¿maytaq ñawpaq iñiqkuna? 
 ¿maytaq ñawpaq wawqe pana? 
 maypipunitaq kashanku 
 imatapunin ruwanku 
 imanasqataq ripunku 
 diosmanta karunchakuspa 
 ima nispataq ninkiri: 
 señor jesús hamuqtinqa 
 manachu tapurikunku; 
 ¿manachu yuyarikunku? 
 promesa ruwasqankuta 
 servikusqayki nispanku 
 waqay llakiyña kaqtinpas 
 diosllawan kawsasaq nispa 
 hinallachu rumi sonqo 
 waqay llakiypi kawsanki 
 ichapas phiñasqa kanki 
 iñiqkuna contrapipas 
 usqhayta kutiriykamuy 
 allipunaykuy señorwan 
 
 
 santa qelqa ch'uya qelqa 
 sinchi hatun atiyniyoq 
 kay qelqapin sut'inchawan 
 cheqaq ch'uya diosniymanta 
 manan kanchu huk qelqaqa 
 cheqaq ch'uya sut'in rimaq 
 ati musphay yachaykuna 
 chanin ch'uya qelqapiqa 
 sapa kuti leeykuqtiy 
 diosllamanta rimaykuwan 
 tayta mamay hinan biblia 
 reqsichiwan herenciayta 
 diospa sumaq simintaqa 
 llapanchis leenanchis; 
 waynakuna sipaskuna 
 aswantaraq qhawananchis 
 qelqallaykiwanmi 
 almallayqa kawsan 
 simillaykiwanmi 
 sonqollay kusikun 
 
 
 señor imatan ruwasaq 
 qespikuy tarinaypaqqa 
 ¿pimantaq asuykusaqqa 
 huchayta pampachananpaq 
 señor qanmi kasqanki 
 llapan huchay panpachaq 
 chaymi kunan hamuni 
 chaskiway wakcha sonqoyta 
 huchayta maylliwaspayki 
 sonqoyta chu'yanchapuway 
 iñiypi takyanallaypaq 
 almayta saminchapuway 
 señor ama saqewaykuchu 
 pisi kallpa wawaykita 
 qhepayki hamunallaypaq 
 señorllay yanapaykuway 
 iñiypi takyanallaypaq 
 aswanta kallpanchaykuway 
 señor mañakamuykin 
 kay weqe kawsaynillaypi 
 qanpaq hina kawsasaq 
 tukuy kawsasqay p'unchaypas; 
 llapan qowasqaykita 
 munasqaykipaq saminchay 
 
 
 uyariykuy runa masiy 
 jesucriston waqyasunki 
 huchaykitan panpachanqa 
 mosoq kawsaytan qosunki 
 millay-millay kawsayniykin 
 allin kawsayman tukunqa 
 manañachu manchakunki 
 huchallapi kawsaspayki 
 sonqoykichu rumiyarqon 
 yuyayniykichu tutayan 
 imaynaraq kawsayniyki 
 sapa p'unchay llakikuypi 
 kunanpunin tiempo kashan 
 qespikuyman chinpanapaq 
 ima ninkin runa masiy 
 sonqoykita tapuykukuy 
 jesucristoq ñawpaqenpin 
 juicio p'unchay rikhurinki 
 
 
 apocalipsis qelqapin 
 mayna sumaqta leenchis; 
 diospa promesankunata 
 iñiqkunapaq kasqanta 
 diospa promesankunata 
 iñiq t'aqapaq kasqanta 
 mosoq hallp'atan tarisun 
 mosoq cielopin tiyasun 
 kawsay unutan ukyasun 
 kawsay rurutan mikhusun 
 yuraq p'achawan p'achasqan 
 wiña-wiñaypaq kawsasun 
 kawsay libropin sutinchis 
 qori coronan premionchis 
 tukuy atiytan qowanchis 
 saqratan atipasunchis 
 llaqtatan kamachisunchis 
 diosnillanchispa ñawpaqenpi 
 apocalipsis qelqapi 
 profetisasqa simita 
 kusisqa leeykunapaq 
 kusisqa uyarinapaq 
 kusisqa kasukunapaq 
 señorta suyakunapaq 
 
 
 apostol juanmi qelqankunapi 
 iñiqkunata anyaykuwanchis 
 askhapunin llulla profetakuna 
 kay pachantinman puririmushan 
 "diospa yuyaychasqan rimani nispa" 
 chayrayku mana creenanchischu 
 diosmanta willaqqa sut'i reqsiymi: 
 "jesús runa kaypi hamusqanmanta 
 cruspi ñak'arispa wañusqanmanta 
 p'anpasqa kaspa kawsarisqanta 
 hanaq pachaman wicharisqanta 
 huqtawan cristo hamunqa niqmi" 
 p'uchu kay tiempo chayamushanña 
 anti cristoqa sayarimunñan; 
 cristoq contranpi hatarimunña 
 iñiqkunata musphachinanpaq 
 llullakuspanku q'otukuspanku 
 pantachiq saqraq espritunwan 
 diospa siminqa sut'intan nishan: 
 anti cristoqa marcasqan kanqa 
 makinkunapi mat'inpi ima 
 soqta pachak soqta chunka soqtayoq 
 sinchi huchapi rawrariykuspa 
 diospa sutinta maldecinanpaq 
 
 
 kay pachantinpi suyukuntan 
 diosqa munashan qespichinanpaq: 
 americata oceaniatawan 
 europa africa asia suyuta 
 manan cristoqa qhawan runaqta; 
 rikch'aynintachu sayaynintachu 
 wakcha kasqanta qhapaq kasqanta 
 aswanpas qhawan sonqon ukhutan 
 teqsi muyuntin pachapi runaq 
 sonqonmi kashan huchaq hunt'asqan; 
 kashallanpunin wañuchinakuy 
 suwakuykuna envidiakuypas 
 cheqnikuykuna k'amikuykuna 
 wasanchaykuna machaykunapas 
 kay hina kawsaq millay runachu 
 atinman nacionkuna t'ikrayta 
 tukuy runachus diosman qayllanman 
 llapan runachus diosta reqsinman 
 runakunachus diosman chinpanman 
 huchankumanta wanakuspanku 
 "sansaq pukaña huchan kaqtinpas 
 rit'ita hinan yuraqyachisqa; 
 sani pukaña huchan kaqtinpas 
 yuraq millmaman hinan tukunqa" 
 
 
 ¿almayki maymantaq rinqa 
 mana señorman chinpaspa? 
 ¿maymanpunitaq rishanki 
 diosmanta karunchakuspa? 
 haku haku diosman chinpay 
 tukuy huchata saqespa 
 haku haku diosman chinpay 
 almankin samayta munan 
 kay pachapi kawsayniyki 
 sinchi llaki weqe kawsay 
 yarqay ch'akiymanta muchuy 
 manan kanchu khuyanakuy 
 manañachu manchakunki 
 saqran runata watashan 
 laqha phuyu hinaraqmi 
 hucha runata t'aqashan 
 
 
 jesusllay yanapaykuway 
 kunanpas kallpanchaykuway 
 kay pachapi jesusnillay 
 tuta p'unchay yanapaway 
 sapa p'unchay jesusnillay 
 qanllatan suyakushayki 
 llakisqapas k'amisqapas 
 cheqnisqapas señornillay 
 usqhayta kutimuqtiykin 
 jesusllay hoqariwanki 
 hanaq pacha suyuykipin 
 ñoqaqa tiyakamusaq 
 qan jesusnillaymi kanki 
 sapa p'unchay cuidaqnillay 
 wiñay-wiñaypaq khuyaqllay 
 gracias qanman kachun diosniy 
 
 
 señornillay jesucristoq 
 cruz patapi wañusqanta 
 yuyarispan ñoqa nini: 
 jesusllay ima raykun muchurqanki 
 señorllay ñoqa raykun wañurqanki 
 llasaq cruztan q'epirqanki 
 calvario orqo paptaman 
 makiykitan chakiykitan 
 jesusllay clavokunan t'oqoykurqan 
 señorllay espadataq sonqoykita 
 intitaq tutayaykurqan 
 hallp'ataq khatatarqan 
 qaqakunan ch'eqtakurqan 
 lliw runan qhasqonkuta takakurqan 
 "cristoqa cheqaq diospa churin" nispa 
 munakusqay uyariqniy 
 jesucriston kawsarinpun 
 wañuytapas atipaspa 
 wawqellay iñisun jesucristopi 
 panallay iñisun jesucristopi 
 
 
 jesucristoq hamuyninqa 
 sispaykamushanñan 
 wawqey panay willamususn 
 diospa siminmanta 
 uyariykuy runamasiy 
 santa bibliamanta 
 cheqaqpunin infiernoqa 
 huchayoq runapaq 
 paqtataq qhepaykukuwaq 
 wiñay ñak'ariypi 
 chaymi qespicheq cristoman 
 usqhayta chinpanayki 
 sonqoykita kichariykuy 
 cristo jesúsllaman 
 chaskisunkin kusikuywan 
 wiñay-wiñaypaqña 
 
 
 manan qolqewanchu nitaq qoriwanchu 
 qespisqa kaytaqa tarinman runaqa 
 almanpaq samayta maskhanman runaqa 
 ni qori qolqechu ni qhapaq kayninchu 
 juicio p'unchaypiqa valorniyoq kanqa 
 huk q'opa hinañan ñawpaqenpi kallanqa 
 aswan nawpaqtaqa diospa qokuyninta 
 qhapaq kaynintawan waqywanpas maskhay 
 chay hinamantaqa dios saminchasunki 
 hanaq pacha kaqpi llapanchis yuyasun 
 cristo kutimuqtin kawsarinpuy p'unchay 
 kuska qhapaq kaypi rikhurinanchispaq 
 
 
 hatun diosniyku yupaychaykiku 
 sonqoykumantan adoraykiku 
 diosniy hinaqa manan huk kanchu 
 hanaq pachapi kay pachapipas 
 ch'uya ch'uya diosnillayku 
 qespicheq cristo yupaychaykiku 
 yawarnillaykiq chanin kaspayku 
 cruspi wañuspan salvawankiku 
 qespisqakunan adoraykiku 
 wiñaypaq kawsay jesucristo 
 santo espiritu yupaychaykiku 
 kusikuytapas kallpanchaytapas 
 thak kawsaytapas qowaqtiykiku 
 kusikuymanta adoraykiku 
 gloria gloria wiñay-wiñaypaq 
 
 
 diosnillayku yuyariykuwayku 
 akllasqayki wawaykikunata 
 ch'in neq orqopiña kaqtiykupas 
 qanlla señor yuyariykuwayku 
 chiri wayrapiña kaqtiykupas 
 qanlla señor ñoqaykuwan kashay 
 wawqeykuna diosnillanchiswanña 
 panaykuna señorllanchiswanña 
 dios munaqtin huktawan tinkusun 
 kunan hina huñunaykukuspa 
 jesucristo kutimuqtintaqmi 
 cielopiña tinkuykullasunchis 
 amapuni diospa simintaqa 
 ancha sumaq yachasqanchistaqa 
 yanqanpaqqa yachaqasunchischu 
 diospa simin sonqonchispi kachun 
 may llaqtapiña tiyanchis chaypas 
 diosninchismantapuni willasun 
 chay hinaqa wawqey 
 allinllaña diosnillanchiswan 
 chay hinaqa panay 
 sumaqllaña señorllanchiswan 
 
 
 jesucriston atinman 
 qespichiyta runata 
 manan pipas kanmanchu 
 cristo hina khuyakuq 
 manan pipas kanmanchu 
 cristo hina munakuq 
 diosqa munakusunkin 
 huchaykitan cheqnikun 
 jesucristoman hamuy 
 huchayki mayllinanpaq 
 sonqoykipi qhellita 
 yawarninwan mayllinqa 
 usqhay usqhay hamukuy 
 criston waqyashasunki 
 ama iskayaspayki 
 tukuy sonqo iñikuy 
 ama p'enqakuspayki 
 jesucristoman hamuy 
 
 
 huq tutamantanmi; señor jesús rirqan 
 jerusalén llaqta watukunanpaq 
 ñan patapitaqmi higos sach'ataqa 
 rikuspa asuykurqan rurun pallananpaq 
 manataq ruruta chaypi tarirqanchu 
 aswanpas raphikunallatan tarirqan 
 hinan chay higosta señor jesús nirqan 
 amaña hayk'aqpas ruruyñachu nispa 
 chaymi higos sach'a kasqan ratopuni 
 raphin urmapurqan ch'akirqapurqantaq 
 chayta rikuspataq yachachisqankuna 
 musphasqa karqanku higos sach'amanta 
 wawqe panaykuna diosninchisqa munan 
 allin kaqkunata ruwananchistañan 
 chaytaq rikhuriwaq diospa ñawpaqenpi 
 mana allin ruruq sach'akuna hina 
 higos sach'atapas maldecispan diosqa 
 kasqan ratopuni ch'akirqachipurqan 
 
 
 evangeliota lliwman willasun 
 diospa siminta sut'inchamusun 
 cristo "jesuspin qespikuy kashan" 
 nispa llapanchis willamusunchis 
 peru suyuta alistasunchis 
 cristopi iñiq llaqta kanapaq 
 llapan iñiqya kallpanchakusun 
 wayna sipaspas wakichikusun 
 evangeliota predicanapaq 
 hinantin suyu uyarinanpaq 
 jesucristota reqsispankutaq 
 hucha kawsayta saqenankupaq 
 señor jesusmi kamachiwanchis 
 evangeliota willanachispaq 
 ama p'akispa ama qechuspa 
 diospa siminta yachachisunchis; 
 allin kamachi hina hunt'asun 
 premionchistapas chaskinanchispaq 
 
 
 iñinin chaskinin 
 apu diosta reqsikuni 
 bautismopin willakuni 
 cristowanña kawsasqayta 
 mosoqmanta nacespaymi 
 jesucristota servisaq 
 huchaytan willani 
 jesucristo qespichiqman 
 paytaq llapan huchaymanta 
 khuyakuywan pampachawan 
 cruspi yawar hich'asqanmi 
 llapan huchayta ch'uyanchan 
 chayrayku iñikuy 
 señor jesusta chaskikuy 
 pipas mana huchanmanta 
 mosoqmanta nacespaqa 
 diospa qhapaq suyunmanqa 
 manapunin haykunqachu 
 
 
 chinkasqa runa 
 hamuy jesusman 
 paymi waqyasunki 
 wiñay kusikuyman 
 almallaykitan qespiyta munan 
 huchallaykipi purishallaqtiyki 
 sonqollaykitan kuna takashan 
 almallaykitan salvayta munan 
 cristo waqyasunki 
 gloria wasiman 
 manaña hayk'aq 
 ñak'arinaykipaq 
 kunan uyariy 
 kunan chaskikuy 
 jesucristoqa 
 waqyashasunkin 
 
 
 ¿huchasapan kani: 
 pimantaq risaq? 
 qespikunaypaq 
 diosman chinpasaq 
 tukuy sonqoywan 
 jesucristowantaq 
 dios salvawanqa 
 llapan huchaywanmi 
 ñit'isqa kani 
 kay pachapiqa 
 tukuy huchaytaqa 
 diosman willasaq 
 pay limpiawanqa 
 
 
 evangelio willaqkuna 
 sayarispa puririsun 
 haku wawqey puririsun 
 diospa siminta willasun 
 haku panay puririsun 
 diospa siminta willasun 
 willamusun willamusun 
 llapan runamasinchisman 
 kay pachapi llapan runan 
 huchallapi kawsashanku 
 kay pachapi tukuy runa 
 huchallapi wañushanku 
 diospa simin chaskikuqqa 
 ñoqanchiswan yupaychanqa 
 adorasun kusikuywan 
 ama huchaman urmaspa 
 yupaychasun huk sonqolla 
 ama huchaman kutispa 
 chiriyasqa sonqoykitan 
 diospa simin k'anchaykushan 
 wawqey panay kusikuywan 
 qatikusun diosninchista 
 wawqey panay q'ochukuywan 
 servikusun diosninchista 
 
 
 munankichu willanayta 
 pis ñoqata qespichiwan 
 diospa churin jesucristo 
 ñoqataqa qespichiwan 
 diospa churin jesucristo 
 huchaymanta qespichiwan 
 munakusqay wawqey panay 
 ¿imaynataq sonqoykiri? 
 diospa k'anchasqan sonqochu 
 icha laqhayaq sonqochu 
 ¿pipunitaq k'anchachinman? 
 jesucriston k'anchachinqa 
 qhawariykuy p'anpakuqta 
 p'unchay-p'unchay wañupuqta 
 chiri usphaman tukunki 
 ñut'u hallp'aman tukunki 
 lliw munasqaykikunatan 
 kay pachapi saqepunki 
 munakusqay wawqey panay 
 amapuni iskayaychu 
 diospa churin jesucristo 
 angelkunawan hamunqa 
 munakusqan wawankuna 
 lliphlli k'anchaypi ripunqa 
 
 
 diosniy yuyarikuy ñoqamanta 
 diosniy qhawariway wawaykita 
 orqopi q'asapi purishani 
 chiripi wayrapi tuta p'unchay 
 mayupi qaqapi purishani 
 sonqoypi sinchi llakisqapuni 
 diosniy ñanniykita reqsichiway 
 diosniy simiykita yachachiway 
 tutaraq p'unchayraq purinaypaq 
 santo espirituykiq kallpanchasqan 
 tutaraq p'unchayraq willanaypaq 
 saqraq watasqan runakunaman 
 diosniy qhawariypuni llaqtayta 
 diosniy qhawariypuni runata 
 sumaq t'ikashaq t'ika hinaraq 
 kamasqayki p'unchay kawsarqanku 
 kunantaq ñaq'esqa t'ika hina 
 listo infiernopaq kawsashanku 
 diosniy munakuqmi qanqa kanki 
 diosniy khuyakuqmi qanqa kanki 
 llakisqa sonqoyuq kusichiqmi 
 pisi kallpatapas yanapaqmi 
 onqosqa kaqtapas hanpiykuqmi 
 tukuy atiyniyoq diosmi kanki 
 
 
 ¿imapas ruwasqaykiwanchu 
 qespisqapunin kani ninki? 
 ruwayqa manan atinmanchu 
 jesusllan qespichikuqqa 
 jesusllan khuyapayakuqqa 
 ruwayqa uma hoqariymi 
 hatunchakuspa puriy ima 
 sinchita hatunchakuqtaqa 
 señormi k'umuykachipunqa 
 señormi chaninta juzganqa 
 imapas ruwasqanchiskuna 
 señorpaq hinapuni kachun 
 llank'asun purisun takisun 
 diosninchis hatunchasqa kachun 
 diosninchis yupaychasqa kachun 
 
 
 adán evatan saminchaykurqan 
 eden pawqarpin casarachispan 
 warmi qharita diosqa kamarqan 
 munakuspa kawsanakupaq 
 señor jesuspas samincharqanmi 
 caná llaqtapi casarakuyta 
 vino pisiqtin atiynillanwan 
 unullamantan vino tukurqan 
 hinan kunanpas kay iglesiapi 
 llapan familia huñusqa kanchis 
 kusisqa sonqowan iñiqkunapas 
 wawqe pananchis casarakuqtin 
 diospa qayllanpi rimarinkichis: 
 munanakuspa kawsanaykichis 
 kay siwiqa sut'inchasunkichismi 
 casarasqaña kasqaykichista 
 hatun graciasta diosman qosunchis 
 sumaq t'ika hina kasqankumanta 
 diosllapunin saminchasunkichis 
 payllapunin waqaychasunkichis 
 
 
 imañataq kay sonqoyqa 
 tuta p'unchay ñoqallayta 
 waqachiwan llakichiwan 
 manan pita tarinichu 
 kay pachapi khuyakuqta 
 sonqollaypaq kusikuyta 
 huchallaymi ñit'iykuwan 
 sapa p'unchay muyuykuwan 
 ¿maytan risaq piman risaq? 
 manan maypi tarinichu 
 huchaymanta qespichiqta 
 kay pachantin dioskunapi 
 khuyasqallay runamasiy 
 kunanqa ñan tariniña 
 jesucristo qespichiqta 
 qanpas pipas iñispaqa 
 wiñay kawsaytan tarinqa 
 jesucristota reqsispaqa 
 
 
 lliw hatunchakuq angelkunapas 
 dios contra huchallikuqkunapas 
 ukhu pachapaq waqaychasqañan 
 juicio p'unchaypi ñak'arinanpaq 
 may hinatan waqaykunqaku 
 wiñay-wiñay ñak'arinqaku 
 ñawpa tiempopi runakunatan 
 unu parawan millp'uykachirqan 
 chanin kawsakuq noellatañan 
 familiantinta dios qespichirqan 
 sodoma gomorra runakunatan 
 dios ruphaykachirqan nina rawraywan 
 usphaman tukurqan huchankumanta 
 chanin lot runallan qespisqa karqan 
 kunan ichaqa dios castiganqa 
 kay mundota nina rawraywan 
 p'uchu kay p'unchay sispamushanñan 
 juicio p'unchayqa chayamushanñan 
 
 
 ¿imanaqtinpunin mana iñinkichu? 
 cristo waqyashaqtin "hamuy nishaqtin" 
 rumi sonqollachu huchapi kanki 
 hamuy usqhay wawqey 
 hamuy usqhay panay 
 ¿iñisqaykiwanchu runa cheqnisunki? 
 hinapunin kasun cheqnisqa kaypi 
 pacienciallanchiswan diosta suyasun 
 evangelio ñanqa sasa puriypunin 
 enemigokunaq wateqaykusqan 
 señor jesucriston yanapawasun 
 ¿lñiyniykipichu chiriyapushanki? 
 ama iskayaychu kallpanchakullay 
 cristo apunchismi yanapasunki 
 
 
 pisi tiempollañan kashan 
 kay pachapi tiyanachis 
 jesucristo hamuqtinmi 
 kusi gloriaman ripusun 
 chayrayku wawqellay 
 ch'uya sonqopuni kawsasun 
 chayrayku panallay 
 ch'uya sonqopuni purisun 
 pisi tiempollañan kashan 
 iñiqkunaq ripunanchis 
 jesucristo hamuqtinqa 
 usqhayllan paywan ripusunchis 
 pisi tiempollañan kashan 
 iñiqkunaq waqananqa 
 jesucristo hamuqtinqa 
 waqay ilakiymi tukukunqa 
 pisi tiempollañan kashan 
 premio chaskinanchispaq 
 jesucristo hamuqtinmi 
 qori coronata chaskisun 
 
 intipas killapas 
 qoyllurpas ch'askapas 
 kay laqha pachata 
 k'anchariykamushan 
 qhawariy may hinan 
 diospa munakuynin 
 qhawariy may hinan 
 diospa khuyakuynin 
 wayrapas phuyupas 
 muyuykamushanmi; 
 kay ch'aki hallp'aman 
 paraykamunanpaq 
 rit'i orqomanatan 
 mayupas qarpaykun 
 urpipas phalarin 
 q'omer sach'amanmi 
 tukuy kay pachapi 
 imaymana kaqtan 
 diosniy kamarqanki 
 llapan runallapaq 
 
 
 haku purisunchis diospa iglesianman 
 diospa wasinpiqa yupaychaykamusun 
 dios kamaqllanchista adoraykamusun 
 wawqenchiskunawan pananchiskunawan 
 kusisqan kashani ancha q'ochukuywan 
 diospa wasinmanña haku niwaqtinku 
 diospa wasinpiqa thak kaypi kawsaymi 
 saminchasqa kawsay ch'uyanchasqa kawsay 
 diospa wasinpiqa wawqentin panantin 
 qonqoriykukuspa k'umuykukuspanchis 
 diosta yupaychasun tukuy sonqonchiswan 
 tukuy kallpanchiswan yuyayninchispiwan 
 ama qonqasunchu iñiq masiykuna 
 diospa wasinpiqa huñukuyninchista 
 kutimunan p'unchay sispaña kasqanta 
 yachashaspanchisqa huñukusnupuni 
 
 
 señor diosnillay anapaykullaway 
 llaqtakuna ukhupi kancharinallaypaq 
 rikch'ariy almallay 
 qhawariy ñawillay 
 yupaychay diosniykita 
 pacha illarimuyta 
 munakuyniykiqa hahaq pachamanta 
 aswan athunraqmi munakuq diosnillay 
 diosniy yanapaway yupaychamunaypaq 
 tukuy sonqoymanta tukuy kallpaypiwan 
 k'anchariyniykiqa munakuq diosnillay 
 kay pachantinman hunt'aykullachun 
 
 
 tukuy sonqoywanmi yupaychasqayki 
 tukuy kallpaywanmi yupaychasqayki 
 munakuyniykiqa man pisinchu 
 khuyakuq diosnillay manan faltanchu 
 señor diosninchis wawankunata 
 khuyaytan munakun paciencianwan 
 atiyniyoq angelninkunapas 
 sumaqtan yupaychan hanaqpachapi 
 kamachin hunt'aq munaynin ruwaq 
 hanaq pachapi kusikullanqa 
 
 
 señor jesusqa niwashanchismi 
 mañakuwaychis qosqaykichismi 
 maskaychistaq tarinkichismi 
 waqyakuqtapas uyarintaqmi 
 ama iskayaspa mañakusunchis 
 ama iskayaspa yupaychasunchis 
 diosninchispan tukuy imapas 
 kay pachapi rikusqanchisqa 
 inti killapas kh'askakunapas 
 ima sumaqmi diospa kamasqan 
 llapan kamasqan diosta yupaychan 
 sach'akunapas waymirikuspan 
 inti killapas k'anchariyninwan 
 mayukunapas qapariyninwan 
 chaymi ñoqanchis yupaychananchis 
 tukuy kamariq diosnillanchista 
 llapa atipaq diosnillanchista 
 qespikuypas qowaqninchista 
 
 
 kay kawsaymi tukukunqa 
 raphi hinan urmallanqa 
 wañuytaq chinpaykamushan 
 usqhayllata maskay diosta 
 sapa p'unchaymi phawashan 
 phawaspataq waqyakushan 
 diosmanmi qonki cuentata 
 usqhayllata maskay diosta 
 runaq kallpan tukukushan 
 t'ika hinan ch'akipushan 
 q'osñi hinan chinkapushan 
 usqhayllata maskay diosta 
 mayu hinan ripushallan 
 lamar qochaman haykushan 
 hinaman runa tukukun 
 usqhayllat maskay diosta 
 waqyarikuy diosllanchista 
 paymi atin jesus rayku 
 huchallayki pampachayta 
 usqhayllata maskay diosta 
 usqhayllataña maskay jesusta 
 tiempoq kanan kama maskay diosta 
 sichus mana jesusta maskanki 
 wiñay ñak'riymanmi ripunki 
 
 
 jesucristo waqyawaqtin 
 usqhaylla ñoqa ripusaq 
 qespicheqniypa uyanta 
 rikusaq hanaqpachapi 
 eqspisqakuna ripusun 
 llapalla haq pachaman 
 chaypitaq kawsamusunchis 
 jesusninchiswan wiñaypaq 
 haqhaypi lista pasaqtin 
 hamuy qan nispa niwaqtin 
 lloqsipusaq diosniypaman 
 wiñaypaq k'anchay llaqtaman 
 suamaq diospa wasinpitaq 
 manaña wañuy kanqachu 
 nitaq nanaypas waqaypas 
 kanqachu wiñayllapaqña 
 phuyu ukhupi ripuspa 
 jesuswan tinkumusunchis 
 khuyawaqninchispaman 
 ripusun llapa qespisqa 
 jesuspa munakuyninta 
 tukuyman willamusunchis 
 qespichiqninchismanta 
 tukuyman yachachimusun 
 ruwananchista tukuspa 
 jesusman ripullasunchis 
 paitaq coronanchista 
 qowasun hanaq pachapi 
 
 
 diospa siminmi rimashawanchis 
 kamachin pabloq chawpinta yachachiwanchis 
 llapallan paypi iñiqkunaman 
 allin kamachinkuna kanapaq 
 munasqa wawqey munasqay panay 
 iñiyninchista rikuchisunchis 
 rimayninchiswan puriyninchiswan 
 runamasinchis munakuypiwan 
 hinaspa señor jesuspi iñiyninchiswan 
 cheqaq siminkunata kasukullasun 
 ama kamaqninchista phiñachisunchu 
 aswanpas dios sonqo kawsakullasun 
 wiñay kawsaq diosninchisman hap'ipakusun 
 payqa tukuy runakunaq qespicheqninmi 
 charayku jesus hamunan kama 
 diospa siminta yachachillasun 
 ama qonqasunchu diospa simin leeyta 
 sapa p'unchay hina yanapaqninchista 
 tukuy huchata atipananchis 
 hanaq pachaman chayananchispaq 
 
 
 llapallan runan pantapushanku 
 hucha ñanllatan qatikushanku 
 mana pipas chanin ruwaq kanchu 
 chayrayku jesusman qayllalkullasun 
 diosqa anchatan munawasqanchis 
 llapan kamasqan runakunata 
 chaymi qomurqan sapan churinta 
 paypi iñiqqa qespikunanpaq 
 munasqay wawqey diosta chaskikuy 
 munasqay panay diosman qayllaykuy 
 paymi waqyasunki wiñay kawsayman 
 paymi pusasunki hanaq pachaman 
 señor jesusqa niwashanchismi 
 imayna huchayoqpas hamukuychis 
 llapa huchatan diosqa mayllinqa 
 yuraq rit'ta hinan yuraqyachinqa 
 
 
 mosoq takita diosman takisunchis 
 diospa waqyasqan huñukuyninchispi 
 kamasqanmanta diosta yupaychasun 
 diosninchismanta q'ochurikusunchis 
 qespichikuqwan mayta kusikusun 
 yupaychasqa señor diosa kachun 
 ch'uya wasinpi diosta yupaychanku 
 hanaq pachapin angelkuna yupaychan 
 qhapaq suyunpi diosta yupaychanku 
 manchay-manchayta kusirikuspanku 
 ñoqanchispas kusikuywan takisun 
 yupaychasqa señor diosqa kachun 
 apu diospa sutinta yupaychasun 
 yupaychasun tukanakunawan 
 yupaychasun mosoq takikunawan 
 yupaychasun diosta kunkanchiswan 
 tukuy kamasqan diosta yupaychasun 
 yupaychasqa señor diosqa kachun 
 
 
 yupaychaykusun tukuy sonqowan 
 chuya sonqowan hathunchaykusun 
 atiyniyoq diosnillanchista 
 qespichikuq jesusllanchista 
 ima sumaqmi diosman takipuy 
 sumaq sumaqmi paywan kawsakuy 
 wañuymantan orqoykullawan 
 sonqollaytan t'ikraykapuwan 
 paymi oqarin wakchakunata 
 thunichinñataq millay runata 
 takipusaq yayallaymanqa 
 jesusllaywan qespiqnillaypaq 
 wik'uñakunan tarin q'achuta 
 urpikunapas sumaq mikhuyta 
 kusisqallan puriykachanku 
 saksaykuspan phawaykachanku 
 qoyllurkunapas yupasqallanmi 
 ch'askakunapas reqsisqallanmi 
 diosnillayqa atiyniyoqmi 
 yachayninpas wiñay-wiñaymi 
 phuyullanwanmi pakariykamun 
 sumaq paratan chayaykachimun 
 q'achullantan llanllariykuchin 
 kawsayllantan rikhuriykuchin 
 diosmi kusikun kamarisqanwan 
 makillanmanta suyaqkunawan 
 munakunin yayllaytaqa 
 sapa p'unchay uywaqllaytaqa 
 
 
 señor jesusmi kamachirqan 
 chunka huqniyoq akllasqanta 
 yachachimuychis simiymanta 
 tukuy kay pachantinman 
 bautizamuychis yayaq sutinpi 
 churiq sutinpi espirituqpiwan 
 señor jesusqa nillarqantaq 
 chunka huqniyoq akllasqanta 
 tiempoq tukukunan kaman 
 qankunawan kasaq nispa 
 chunka huqniyoq akllasqantaq 
 señor jesusta rikuspanku 
 yupaycharqanku sumaqta 
 galilea provinciapi 
 señor jesuspi iñiqmasiy 
 qatikullasun diosninchista 
 qespicheqninchis jesusqa 
 premionchistan qowasunchis 
 
 
 jesucristopi q'chukusunchis 
 crusninpitaqmi kusikusunchis 
 kusi-kawsay k'anchaypi purispa 
 mayta kusikusunchis wiñaypaq 
 q'ochukusunchis jesucristowan 
 allinyasunchis jesucristowan 
 usqhay ripusun hanaq pachaman 
 qhapaqyanaman kusi kawsayman 
 sonqochakusun khuyakuyninwan 
 kusikusuntaq munakuyninpi 
 allinpi kanchis yawarnin rayku 
 kawsayniyoqtaq wañusqan rayku 
 rikumusunchis jesusninchista 
 yupaychamusun apunchis diosta 
 wiñaypaq munakuyninpi kasun 
 qanllanpitaq kusisqa kawsasun 
 
 
 munasqay wawqellay 
 munasqay panallay 
 dios munaqtinqa 
 huq p'unchay kama 
 maypiña kaspapas 
 diosninchismanta 
 mañakuspalla 
 kawsamusunchis 
 kay huñukuypi 
 yachasqanchista 
 mana hamuqman 
 yachachimusun 
 diosnillanchiswanña 
 maypiña kaspapas 
 mañakuspalla 
 ama sayk'uspalla 
 napaykuyniykuta 
 apapuwankiku 
 mana hamuqman 
 iñiqmasinchisman 
 
 
 
 cristo jesusllapin 
 pay sapallanpin 
 qespikuyqa tarikushan 
 manataqmi kanchu 
 huk suti runapaq 
 cristo jesusllapin 
 qespikuy kashan 
 
 manan religionchu 
 runata t'ikranman 
 cristoq yawarninmi 
 atin qespichiyta 
 qan qayllaykuy qan iñikuy 
 cristopi iñispan qespisqa kanki 
 
 
 diosllapunin runata kusichin 
 kawsayninchisqa tukukapuqllan 
 diosllapunin runata kusichin 
 
 
 hunt'aq kay p'uchukaykama 
 kawsay coronata qanmanpas 
 qollasqayki 
 allin hunt'aq kay 
 
 
 criston maskashasunki 
 criston waqyashasunki 
 munakuy diosllata winaypaq 
 manan imananpaschu 
 runaq rikch'ayninqa 
 llapan runaq allinninpaq ruwapuy 
 cheqnikuqniykitapas munakuy 
 karumanta hamuqta munakuy 
 kurakta waynatapas munakuy 
 mana napaykukuqta munakuy 
 phiñapayaqniykita munakuy 
 qhapaqta wakchatapas munakuy 
 señorkunaq señorninta munakuy 
 
 
 haku risun jesuswan 
 kawsamuq 
 misk'iq lecheq qasqampi 
 tiyakuq 
 hanaq pacha yayawan 
 ripusaq 
 
 
 qantan señor yupaychayki 
 qanman señor takisaq 
 tukuy kallpaywan sonqoymanta 
 qanmi diosníy qespiwanki 
 qanmi señor qowanki 
 mosoq kawsayta cristollapi 
 
 
 ancha sumaqmi dioswan puriy 
 ancha sumaqmi paywan rimay 
 ñanniypin pusawanqa 
 wiñaypaq pusawanqa 
 ancha sumaqmi dioswan puriy 
 
 
 diosmi michiqniyqa 
 paywanmi purini 
 diosmi waqaychawan 
 paywanmi purini 
 paywan kuskan 
 ñoqaqa purini 
 
 
 gracias yaya gracias diosniy 
 jesucristoq sumaq sutillanpi 
 sasachaypi llakiypipas 
 iñiqkuna purishallanpuni 
 qanmi kanki khuyapayaykuqniy 
 qanmi kanki tukuy atiyniyoq 
 ch'uyan kanki cheqaqpunitaqmi 
 chaymi ñoqa qanpi suyakuni 
 
 
 kusikuypas thak kaypiwan 
 jesuspin kashan jesuspin kashan 
 an jesuspin kashan 
 kusikuypas thak kapiwan 
 jesuspin kashan jesuspin kashan 
 qespiqniypi 
 huchamanta pampachaypas 
 jesuspin kashan jesuspin kashan 
 an jesuspin kashan 
 huchamanta pampachaypas 
 jesuspin kashan jesuspin kashan 
 qespiqniypi 
 wiñay wiñaypaq kawsaypas 
 jesuspin kashan jesuspin kashan 
 an jesuspin kashan 
 wiñay wiñaypaq kawsaypas 
 jesuspin kashan jesuspin kashan 
 qespiqniypi 
 
 
 ch'ulla ñanllan kashan 
 kashan kashan 
 ch'ulla ñanllan rishan 
 mosoq kawsayman pusaq 
 cheqaq ñanqa criston 
 criston criston 
 cheqaq ñanqa criston 
 mosoq kawsayman pusaq 
 hakuchis ñanninta 
 ñanninta ñanninta 
 hakuchis ñanninta 
 wiñay kawsayman risun 
 
 
 señor diosniy maskhamushaykin 
 pampachaway mañakamuykin 
 thak kaytapas qoykullawayña 
 qespichiqníy qayllaykamuykin 
 sonqollaytan qanman qomuyki 
 thak kaytapas qoykullawayña 
 
 
 campopi qora sumaqtan t'ikan 
 urpikunapas sumaqtan takin 
 imaynan ñoqa llakisqa kayman 
 dios yayallaymi waqaychakuwan 
 yayaq atiyninmi kaypi 
 churiq atiyninmi kaypi 
 santo espiritunpiwan 
 gloria diosta yupaychasun 
 iñiqmasilláy ama musphaychu 
 diospa suyunta ñawpaqta maskhay 
 tukuy imapas yapasqan kanqa 
 nispan niwanchis diospa qelqanpi 
 
 
 yupaychasaq hatunchasaq 
 yupaychasaq señorniyta 
 juanmi rikurqan qespisqakunata 
 llapallanku yupaychashaqta 
 wakin mañakurqan wakintaq takirqan 
 llapan yupaycharqan señorta 
 yupaychasaq hatunchasaq 
 yupaychasaq señorniyta 
 
 
 huk wasiymi ñoqaq kashan 
 sumaq k'anchashaq 
 allin jesuswan 
 saminchasqa jesusníy 
 qanwanpunin kasaq 
 hanaq pachapi 
 hanaq pachaman chayayta 
 munanki chayqa 
 hamuy jesusman 
 
 
 ancha sumaqmi jesusníy 
 ñoqaraykun wañullarqan 
 huchaykunatan pampachan 
 sutillanman gloria 
 jesusllayman gloria 
 sutillanman gloria 
 muspharinapaq ruwaqmi 
 atiyniyoqmi señorqa 
 kaypin diosqa kashan 
 mañakullaypuni 
 cristollan qespichin payllan 
 qhaliyachin 
 
 
 criston reyniyqa 
 payllatan munakuni 
 criston reyniyqa manan kanchu pay hina 
 sapa p'unchay payllataña yupaychani 
 payllan reyqa yupaychani 
 
 
 yuyaykukunin cristowan riyta 
 evangeliota willamunaypaq 
 llanthu llanthupi para-parapi 
 chikchishaqtinpas rit'ishaqtinpas 
 jesusniypunin allin michiqqa 
 ovejantaqa manan qonqanchu 
 huknin ovejan chinkarqontinqa 
 maskhamunpunin tarinankama 
 
 
 señorman hap'ipakusaq 
 pay pusawanqa 
 señorman hap'ipakusaq 
 yanapawanqa 
 intiña tutayaqtinpas mana k'anchaqtin 
 señorman hap'ipakusaq kallpachawanqan 
 samakusaqmi 
 cristo wasinta qoykullawanqa 
 intiña tutayaqtinpas mana k'anchaqtin 
 señorman hap'ipakusaq kallpachawanqan 
 
 
 "waqyakuway" ninmi diosqa 
 "uyarillasqaykin" 
 "kusikuna p'unchaypiqa 
 nanay waqay tiempopipas 
 waqyakuway" ninmi diosqa 
 "uyarillasqaykin" 
 "onqosqaña kaspaykipas 
 mana qhaliyaspaykipas 
 waqyakuway" ninmi diosqa 
 "uyarillasqaykin" 
 "qolqeykiña pisiqtinpas 
 mana pipas qoykuqtinpas 
 waqyakuway" ninmi diosqa 
 "uyarillasqaykin" 
 
 
 diosniy yupaychaykin 
 tukuy sonqollaywan 
 sumaq yupaychaywan 
 sumaq kayniykita 
 takispan willasaq 
 qanllamantapuni 
 ancha kusikuymi 
 q'ochukuytaqmi 
 diosta yupaychayqa 
 sutiykitapuni 
 hatunchallasaq 
 munakuq diosnilláy 
 
 
 diosníy mana yanapayniykiwan 
 manan imapaschu kaykuman 
 manan sach'aq raphinpas kuyurinmanchu 
 mana munaqtiykiqa 
 
 
 diosqa maypipas kashanmi 
 ¡yupaychasqa dios kachun! 
 maskhanki hanaq pachapi 
 maskhanki hatun qochapi 
 maskhanki kawsaynillaypi 
 chaypin tarimullanki 
 
 
 santo espíritu hunt'aykullaway 
 cristopaq k'anchaytan munani 
 santo espíritu hunt'aykullaway 
 yanapaway qanpaq llank'ayta 
 yupaychanin hatunchanin 
 yupaychanin qespichiqniyta 
 yupaychanin hatunchanin 
 yupaychanin jesusta 
 
 
 diosninchismi munaychakun 
 yupaychasqa sutillan kachun 
 hanaq pachapi kusikuychis 
 hallp'a pachapi q'ochukuychis 
 llapa llaqtaman willaychis: 
 "diosninchismi munaychakun 
 yupaychasqataq sutin kachun" 
 
 
 dios hinaqa manan kanmanchu 
 manapunin hayk'aqpas 
 manan dios qan hina ruwaqqa 
 kay pachapi kanmanchu 
 manan espadawanchu 
 ni runaq kallpawanchu 
 espirituq atiyninwan 
 lliw runakunan qespikunqa 
 santo espírituwanmi 
 
 
 graciasta qosun diosman gracias 
 nisun munakuynillanmanta 
 tutamantanmi urpipas takin 
 sumaqtan takin cristo qespichiqman 
 iñiqkunapas takillasunchis 
 yupaychaspanchis cristo jesusman 
 
 
 yayaypa wasinpiqa 
 llapanpaq campo kashan 
 llapapaq campo kashan 
 wawapaqpas waynapaqpas 
 llapanpaq campo kashan 
 llapapaq campo kashan 
 wakchapaqpas qhapaqpaqpas 
 llapanpaq campo kashan 
 llapapaq campo kashan 
 
 
 "iñiyniychus mostaza hina kanman" 
 chaytan niwanchis diosqa: 
 "orqokunatan kuyuriy" niwaq: 
 "kuyuriy kuyuriy" 
 orqokunataq kuyurinqa 
 kuyurinqa 
 ima sumaqmi sumaqmi diosninchisqa 
 manan pipas sumaq kanchu 
 manan pipas pay hinachu 
 tukuytapas ruwallanmi munakuynillanwan 
 
 
 diospa suyunta ñawpaqta maskhay 
 allin chanin kawsaytawan 
 tukuy imapas yapasqan kanqa 
 ¡diosninchista yupaychasun! 
 manan runa t'antallawanchu kawsan 
 diospa siminkunawanmi 
 chaskisunchis sumaq yachachikuyta 
 ¡diosninchista yupaychasun! 
 ¡yupaychasun! 
 
 
 risaqpunin jesusnillaywanqa 
 jesuspa qhepanta ñoqan purisaq 
 risaqpunin jesusnillaywanqa 
 maytaña pusawaqtinpas paywan rillasaq 
 
 
 diospa atiynillanmi 
 kawsayniytan t'ikran 
 diosqa chaytan munan 
 paymi t'ikrawarqan 
 kusisqan kawsani 
 señorwan kashaspa 
 mosoq runa kani 
 ¡mosoqmi! 
 
 
 qanman diosnilláy 
 sonqoyta kicharini 
 diosníy qanpin iñini 
 ama p'enqachiwaspa 
 kusikunqakuchu 
 cheqniqniykuna 
 qanman diosnilláy 
 sonqoyta kicharini 
 
 
 jesuspi iñikuqmi 
 señorta chaskikuqmi 
 huchanmanta qespisqa kallanqa 
 kunallanpuni cristoman hamuy 
 pampachallasunkin 
 cheqaqmanta jesuspi iñiqa 
 qespichisqapunin kanqa 
 
 
 sonqoymanta kusikuni 
 dios qespichiwasqanmanta 
 kusikuypin q'ochukuypin 
 jesusniywan kawsashani 
 jesusniyqa thak-kaytan qoykullawan 
 
 
 señorpi kusikuspa kallpanchakuni 
 chay kusiytan señormanta chaskini 
 qanpas kusisqa kaspaqa takillay 
 qanpas kusisqa kaspaqa yupaychay 
 qanpas kusisqa kaspaqa kasukuy 
 chay kusiytan señorninchis qosunki 
 
 
 simillaywan rimasqayqa 
 sonqollaypi tukuy yuyaykusqaypas 
 qanpaq hinapuni kachun diosnilláy 
 ¡diosnillay señorlláy! 
 simillaywan rimasqayqa 
 sonqollaypi tukuy yuyaykusqaypas 
 qanpaq hinapuni kachun diosnilláy 
 
 
 kawsanin señor qan kawsaqtiyki 
 qan kawsaqtiyki señor ñoqa kawsani 
 sonqochawankin pampachawankin 
 llakipipas qanllan kanki ñoqallawan 
 qespisqan kani señor qan munaqtiyki 
 qespichiwanki señor wiñaywiñaypaq 
 risaq gloriaman hanaq pachaman 
 atipaytan qan señor qoykullawanki 
 
 
 jesusmi waqyashan perú waynata 
 kallpawan servikuspa kawsananpaq 
 jesusmi waqyashan wayna-sipasta 
 ancha munakuywan servikunanpaq 
 paymi munan yanapayta 
 señor diosqa pusaqniykin 
 ¡wayna-sipas kallpachakusunchis! 
 
 
 señor diosllapunin 
 pakaykuwaqninchis 
 hark'aykuwaqninchis 
 sasachay p'unchaypi 
 kay hallp'a pachaña 
 chhapchirikuqtinpas 
 diosnillanchistaqa 
 yupaychasunpunin 
 kallpa kawsariyta mañakullasunchis 
 kallpa kawsariyqa diosmantan hamunqa 
 dios yayaq atiynin dios churiq atiynin 
 santo espirituq atiynillanpiwan 
 
 
 hatunchasqaykin diosniy reyniy 
 sutillaykitan saminchasaq 
 wiñaymantapas wiñaykama 
 sapa p'unchay saminchasqayki 
 sutillaykitan yupaychasaq 
 wiñaymantapas wiñaykama 
 ¡hatunmi diosniyqa! 
 ch'uyapunin yupaychanapaq 
 atiynillanqa wiñaypaqmi 
 sapa p'unchay saminchasqayki 
 
 
 llank'asqanchis qhepatan premiawasunchis 
 dios premiawasunchis 
 llank'asqanchis qhepata premiawasunchis 
 hanaq pacha llaqtallapi 
 haqaypi cielopi 
 hanaq pacha llaqtapi 
 llank'asqanchis qhepata premiawasunchis 
 haqay ch'uya llaqtapi 
 
 
 ñoqapaqqa cristollan kawsay 
 paywan chakatasqa kashani 
 criston kawsashan 
 ñoqaq sonqoypi 
 criston ñoqapaq kawsayqa 
 
 
 maymantaña hamushanki chaywanpas 
 jesuspi iñinki hinaqa 
 sonqoykipas ch'uyapuni chayqa 
 makillaykita haywarimuway 
 haywarimuway makillaykita 
 haywarimuway iñiqmasilláy 
 
 
 orqontapas wayq'ontapas 
 takispan rini 
 señor jesusníy ñoqawan kashan 
 señor jesusníy noqawan kashan 
 munakuywan waqaychawan 
 kallpachawan qespichiwan 
 reqsinin munakuyninta 
 maypiña kashaspaypas 
 sinchi llakisqa kashaqtiy 
 pay kusichiwan pay yanapawan 
 sumaq qespichiq 
 pay kusichiwan cheqaq qespichiq 
 
 
 señormi k'anchaqniy qespicheqniypas 
 señormi kawsayniyta kallpanchaqpas 
 manchakuymanchu awqaykunata 
 señor kallpanchawaqniy waqaychaqniy 
 askhallaña awqaykuna muyuwaqtinpas 
 chinpawaqtipas manapunin ayqesaqchu 
 ch'aqwaykunaña sayarinqa chaypas 
 qespichiqnillaymi waqaychawanqa 
 
 
 señorniy jesucristo 
 noqawan kuska purishan 
 qoykuwan kawsaynillanta 
 munakuq señorllayqa 
 jesusmi sutin ancha munakuq 
 jesús qespichiwaqniy 
 kawsayniypin k'ancharin 
 
 
 jesuswan kusisqa kawsasun 
 risunchis tiyananman 
 llapanchis huñusqa kallaspanchis 
 jesusta yupaychasun 
 atiyniyoq señor dios 
 munayniyoq señor dios 
 yupaychana señor dios 
 hatunchana señor dios 
 hamunqa hamuna 
 atiyniyoq jesusqa 
 qespichiq hanpikuq 
 atiyniyoq jesusqa 
 
 
 yachanin diospuni yachanin diospuni 
 yachanin paypuni atiyta qoykuwan 
 ima sumaqpunin payqa 
 yachanin diospuni atiyta qoykuwan 
 ch'akisqan kashani 
 cheqaq diosmanta 
 manachu rikuyman jesusniyta 
 santo espiritu kaypi kashaqtin 
 kaypin dios kashan kaypin pay kashan 
 sonqoypin payqa tiyashan 
 
 
 yupaychasunkin diosniy llapan 
 reykuna kay pacha llapan reykunapas 
 paykunan uyarinku simiykitaqa 
 takinqakun rimasqaykita diosnillay 
 señorpa glorian ancha hatunpunin 
 ancha hatunpunin qhapaq atiyninqa 
 señorqa huch'uyaykuqtan uyarin 
 hatunchakuqtaqa cheqnikunpunin 
 
 
 tukukapushanñan khuyakuy p'unchayqa 
 taripay p'unchayqa qayllaykamushanña 
 munakuy chiriyaykapushan 
 iñiypi sayaqmí qespichisqa kanqa 
 wíñay kawsaypaq allin wakichisqa 
 cristo jesusmi allin amigoqa 
 manchay khuyakuqmi rantinchispi wañuq 
 kutimuqaña señor jesucristo 
 ancha q'ochukuymi iñeqkunapaqqa 
 sumaq kusikuymi qespisqakunapaq 
 
 
 yupaychasun hatunchasun 
 señorman llapa takisun 
 mosoq takiywan yupaychaspa 
 paymi qowanchis atiyta 
 sumaq khuyakuynintawan 
 hatunchasun dios yayata 
 yupaychasun dios churita 
 santo espiritutawan 
 wiñaymanta wiñaykama 
 
 
 hanaq pachapi jesusnilláy 
 haykuykamuy sonqoyman 
 santo espirituykiwan 
 k'anchaykuway sonqoyta 
 waqaspallan purishani 
 nanay-llakita rikuspa 
 tuta p'unchay purisqaypi 
 mosoq kawsayta maskhaspa 
 
 
 kuskalla takisun 
 kusisqallañan señorman 
 qespichiwanchis mayllikuwanchis 
 yawarninwan 
 qanpas runamasiy 
 yupaychay señor jesusta 
 qespichisunkin pampachasunkin 
 huchaykita 
 
 
 phuyu patanta qespichiq 
 rikhurimuqtinmi llapa runa 
 señor jesuspa qayllanpi 
 qonqoriykuspa yupaychanqaku 
 chaypin chanin ruwayninta rikuchinqa 
 runa purapi phiñanakuypas chinkaripunqa 
 
 
 sapa p'unchay señorniypa makinpi 
 p'unchaykunan killakunan 
 watakunan tukukun 
 señorniypa sumaq ch'uya makinpi 
 llakikuyqa manan wiñaypaqchu 
 tukurqakapullanqan 
 pacha illarimuqtinmi 
 kusisqa rikch'arisun 
 takispa rikch'arimusaq 
 mañakuspan sayarisaq 
 takispa yupaychaspaymi 
 hatunchasaq señorniyta 
 
 
 diospa munakuyninwan munakuyki 
 qanpiqa rikunin diospa rikch'ayninta 
 diospa munakuyninwan munakuyki 
 diospa munakuyninwan munakuykiku 
 qanpiqa rikuyku diospa rich'ayninta 
 diospa munakuyninwan munakuykiku 
 llapanchis munanakusun señorpi 
 qanpiqa tariyku diospa rikch'ayninta 
 llapanchis munanakusun señorpi 
 
 
 qallariypiqa diospa espíritunmi 
 muyusharqan unu patapi 
 kunan ichaqa sonqoy ukhupi 
 sumaqta kawsakushan 
 hanaq pachaqa sumaqmi kashan 
 qori callenpas sumaq k'anchaq 
 chay callellantan purillasunchis 
 diospa churillan jesusllawan 
 
 
 maytan kusikuni señorpa kaspay 
 qelqan riqsichiwan munakuyninta 
 lliw huchaykunatan cristo pampachan 
 wasiyta wakichin hanaq pachapi 
 criston qespichinqa huchasapata 
 payllapi iñispan qespisqa kanqa 
 
 
 kuska puririsunchis 
 wawqey ama iskayaspa 
 chaymi chayasunchis 
 mosoq jerusalekama 
 lglesia puririsunchis 
 hanaq pacha suyukama 
 chaypin munakuy kashan 
 ancha sumaq kusikuypas 
 
 
 qespichiwan qespiwan 
 jesusnillay yupaychanaypaq 
 servikunaypaq 
 qespichiwan jesusniy 
 takisaq yupaychasaq wiñaypaq 
 hanaqpacha wasillapin 
 cristowan kuska tiyasaq 
 takisaq yupaychasaq wiñaypaq 
 
 
 ñawpaq iñiq wawqe panari 
 ¿maypitaq kunanri kapunku? 
 usqhayllachu qonqariykapunku 
 diosman prometekusqankuta 
 ñoqanchis kaypi kashaqkuna 
 cristota yupaychallasun 
 amapuni t'aqarikusunchu 
 señorninchispa ñanninmanta 
 diospi iñiyta pisichaqqa 
 ¿ima cuentatan diosman qonqa? 
 llapan runan taripasqa kanqa 
 diosninchis cuentata mañaqtin 
 
 
 tukuy llaqtaman ñan chayaykunña 
 cheqaq evangelio 
 kamachinkunan puririshanku 
 llaqtakunaman 
 manan ñoqaqa manchakunichu 
 ñak'arinaytaqa 
 diosmi qowanqa sumaq premiota 
 hanaq pachapi 
 
 
 ofrendashaqtiymi diosa rimaykuna 
 paymi sonqoyta tupaykun 
 saminchasqa kachun munakuq diosnilláy 
 paymi sonqoyta tupaykun 
 
 
 diosnillay munakuyniykiwan 
 pusaway hanaq pacha 
 k'anchay llaqtaman 
 kay hucha pachapi huchallan muyuwan 
 diosnilláy qanpuni pusaway 
 
 
 criston allin amigoqa 
 criston allin amigoqa 
 manan saqewasunchu 
 waqaychallawasunmi 
 criston allin amigoqa 
 
 
 ¡gloria qanman jesusnilláy! 
 yupaychaykin señorlláy 
 huchallaytan maylliwanki 
 yawar hich'asqaykiwan 
 
 
 wiñay kusikuy sonqoypi kashan 
 cristoq munakuyninta yachaspa 
 wiñay kusikuy wiñay thak-kaytaq 
 ¡gloria kachun qespichiqman! 
 
 
 cristowan wasinchispi 
 may sumaq kawsay 
 kusisqa kawsay thak-kaypi kawsay 
 cristowan aylluypiwan may kusikuymi 
 !q'ochurikuymi! 
 
 
 diospi suyakuqkunaqa 
 mosoq kallpayoqmi kanqa 
 mana samaspan purinku 
 manan sayk'unqakuchu 
 anka hinan phalanqaku 
 cristo reypa atiyninwan 
 kallpayoqmi phawanqaku 
 diospi suyakuqkunaqa 
 
 
 kusikushanin ñoqa sonqoy ukhupi 
 sonqoy ukhupi sonqoy ukhupi 
 kusikushanin ñoqa sonqoy ukhupi 
 ¡diosta yupaychaykusun! 
 kusikuy thak-kaypiwan sonqoypin kashan 
 sonqoypin kashan sonqoypin kashan 
 kusikuy thak-kaypiwan sonqoypin kashan 
 ¡diosta yupaychaykusun! 
 cristoqa kashan ñoqaq sonqoy ukhupi 
 sonqoy ukhupi sonqoy ukhupi 
 cristoqa kashan ñoqaq sonqoy ukhupi 
 ¡diosta yupaychaykusun! 
 
 
 diosmi kamachiwan 
 llank'aq purisaqmi 
 paywan wakichisaq 
 huk sumaq llaqtata 
 lliw angelkunapas 
 manan t'ikranmanchu 
 kay hucha pachata 
 thak nisqa pachaman 
 ñoqaman tupawan 
 jesusmanta willay 
 yanapaway señor llank'anaypaq 
 
 
 qhawariy jesuspa ruwasqanta 
 huchamantan kacharichiwan 
 qhawariy jesuspa ruwasqanta 
 cristoq ñannintan purishani 
 ñak'ariytapas atipallaspaypunin 
 cristoq ñannintan purishani 
 evangeliota willashani 
 wiñay-wiñay qespichikuqmanta 
 evangeliota willashani 
 awqanchisqa atipasqañan 
 jesús wañuspan cruzpi atiparqan 
 awqanchisqa atipasqañan 
 yupaychallasunchis qespichiqta 
 
 
 diospa k'anchayninmanta willakuq 
 simiyta willamuychis tukuyman 
 iñiyniymi ñoqaqpas 
 iñiyniykin qampapas 
 allinpuni kanan diospi 
 llapan runaq rikushasqan 
 sumaqta k'anchashallachun 
 jesúsmi hamushan 
 
 
 señorta yupaychasunchis 
 tukuy sonqollanchiswan 
 tokanawan takinaypaq 
 señormi yuyaychawan 
 kusisqa sonqontinpuni 
 señorta servisunchis 
 señorman kawsayninchista 
 tukuy sonqo qopuspa 
 
 
 munanakusun wawqey tukuy sonqowan 
 khuyanakusun ñañay tukuy kallpawan 
 ch'ulla ayllullan kanchis 
 dios taytanchispi 
 señor jesucriston yachachiwanchis 
 mosoq kamachikuyta munakuymantawan 
 diosqa munakuqmi 
 qespichisqan ayllunmi kanchis 
 mosoq kawsaypi purinapaq 
 
 
 hamuy jesús llamiykuwallaway 
 qhawaytan munani 
 ñawillayta llamiykullaway 
 qhawarillasaqmi 
 runakunatan mallquita hina 
 ñan rikushaniña 
 sut'itañan rikushani 
 rikurqapuniñan 
 
 
 qespichiqnilláy qayllaykamuykiku 
 yupaychaykuq hatunchaykuq 
 tukuy sonqoykuwan 
 ari diosníy tukuy sonqoykuwan 
 
 
 sonqoytan qoyki diosniy 
 munakuyllaykiwan 
 anchatapunin hunt'aykuwanki 
 munakuq qespichiqniy 
 sonqoytan qoyki diosniy 
 hunt'aykuy munakuywan 
 ñanñiykipi pusakuway 
 qanwanmi ñoqa risaq 
 imaynaraq sach'a (qora) kanman 
 manapuni para kaqtin 
 imaynaraq challwa kaman 
 manapuni unu kaqtin 
 lmaynaraq iñiq kanman 
 mana diospa simin kaqtin 
 lmaynaraq kawsay kanman 
 mana jesuswan kawsaqtiy 
 diosninchis qhawashan 
 sapa p'unchay hina 
 huchapi kawsaqta 
 diosmi rikuwanchis 
 allinta purisun ñanñinpi 
 dios qhawan llapanta 
 
 
 diospa llank'aqnin kayta munani 
 llank'anaypaqmi llank'anaypaqmi 
 diospa chakran ukhupi 
 hoqarisun wichayman 
 unanchata hoqarisun 
 diospa ch'uya qelqanta 
 allin kallpawan allin iñiywan 
 ama p'enqakuspa tukuy sonqowan 
 
 
 diosnilláy pakaykuwaqniykun kanki 
 waqaychawankin sasa p'unchaykunapi 
 qanpin suyayku llapallan iñiqkunaqa 
 chayraykun diosniy 
 wawaykitaqa mana saqenkichu 
 
 
 jesucriston ñanqa 
 kausaypas cheq'akaypas 
 yayaman rinapaq 
 jesusnillantan 
 llapan paypi iñiq 
 pampachasqan kanqa 
 yuyayman kutiriqmanmi 
 qonqa kawsayta 
 kusisqan kawsani 
 diosniypaq takispa 
 paymi qespichiwan 
 ñak'ariymantapas 
 criston hamullanqa 
 phuyu patallanta 
 paypa akllasqanta 
 pusakapunqa 
 
 
 wawqe-panallay ama musphaychu 
 jesucristoqa qanwanpunin kashan 
 qan servinki ñoqa servisaq 
 llapallanchispunin jesusta servisun 
 
 
 takispa yupaychasunchis cristo jesusta 
 paymi yawarninta cruzpi hich'arqan 
 qespiway señor wateqaymanta 
 qanwanmi kasaq wiñay-wiñaypaq 
 
 
 munakuytan tarini dios taytay qanpi 
 sonqoypi tiyakuy diosnillay 
 chaypachan almallay samarinqa 
 kallpachay kay sonqoyta taytay 
 huchaman ama urmanaypaq 
 qanlla waqaychaykuway 
 ama urmaykunaypaq yuyayta qoway 
 qanta suyayta yachanaypaq 
 kamachisqaykita ruwanaypaq 
 hunt'aykuway taytay espirituykiwan 
 tukuy hucha atipanaypaq 
 qanllawanpuni kawsakunaypaq 
 
 
 may sumaqmi jesusniyqa 
 sharon rosas t'ika hinan 
 may sumaqtan llanllarin 
 ñoqa payta munakuni 
 ancha sumaqpunin kawsaynillaypi 
 
 
 waqaykushanin suyunchismanta 
 chinkasqan kashan mana qespisqa 
 munakuq diosniy llaqtayta qespiy 
 llaqtay mañakun thak kawsayta 
 sumaq qespichiq mañakuykikun: 
 "khuyakuyniyki llaqtaypaq kachun" 
 hatunchaykikun 
 yupaychaykikun 
 kawsaynillaykutan qanman qoykiku 
 munasqay suyo ama muchuychu 
 qhawarillayña reypa reynita 
 phuyo patanta cristo hamunqa 
 sispamushanñan qespiqniyki 
 
 
 kanmi llaqta diosllanta 
 kusisqa yupaychaq 
 chay llaqtaqa señor diospa llaqtanmi 
 chay llaqtaqa jesustan 
 riqsikullarqanku 
 qespichiqnin kasqanta 
 
 
 diosmi munakuwan chaymi kashani 
 diospa khuyayninwan 
 hanaq pachamanmi ripusaq 
 diosmi munakuwan chaymi kashani 
 diospa khuyakuyninwan kashanchis 
 purisqaykitan purisaq 
 tiyasqaykipin tiyasaq 
 llaqtaykin llaqtayqa kanqa 
 diosniykitaqmi diosniypas 
 diosmi munakuwan chaymi kashani 
 diospa khuyakuyninwan kashani 
 
 
 ñawpaqllaman purisunchis 
 atipananchiskama 
 kallpachakusun 
 cheqaqta suyasunchis 
 cristoqa hamunqaña 
 hoqariwasun 
 
 
 huk sumaq p'unchaytan cristo qosunki 
 llapaykutaq niykiku: kusikuy nispa 
 llapaykutaq diosman hap'ichiykiku 
 dios saminchasunki wiñay-wiñaypaq 
 
 
 señorpa wawankuna 
 hoqariychis siminta 
 cristo hamuqtinmi 
 llapanchis takisun 
 yupaychaykusuntaq 
 kusikuywan 
 
 
 kusikuy wawqe-panay 
 cheqaq kusikuyllawan 
 yupaychasuntaq diosta 
 tukuy sonqollanchiswan 
 kaymi suyakuyniy kashan 
 ñoqaq sonqollaypi: 
 jesuspunin wakichishan 
 sumaq k'anchay wasita 
 
 
 señorpa kamachin 
 purinqapunin 
 llallispa llallispa 
 hanaq pachaman wiñay pachaman 
 llapankun pilluntin 
 jesusninchispa tarisqan 
 pilluyoq 
 p'uchukay p'unchaypin 
 llapanchis kasun 
 kusisqa kusisqa 
 q'ochurikuypi wiñay-wiñaypaq 
 llapanchis apasun 
 jesusninchispa tarisqan pilluta 
 
 
 ima sumaqtan yupaychaykiku 
 takiykunawan ch'uya diosniy 
 mosoq munakuyta qowankiku 
 wiñay-wiñaypaq kawsaytapas 
 jesusnilláy munakuwankin 
 kamarqankin inti killata 
 takiykunawan yupaychayki 
 tukanawantaq hatunchayki 
 
 
 campopi urpikunapas 
 sumaqtan kawsakullanku 
 imaynan runakunaqa 
 ch'aqwaspa kawsallasunman 
 hanaq pacha llaqtapiqa 
 cristoq wakichisqanpiqa 
 payta chaskikuqkunapaq 
 simin kasukuqkunapaq 
 manan llakiy kanqañachu 
 waqaypas nanaykunapas 
 chanin kaqpi kawsasunchis 
 cheqaq ch'uya munakuywan 
 k'irisqa kaqta hanpisun 
 urmasqata yanapasun 
 cheqaq iñiyninchistaqa 
 llapaman rikuchisunchis 
 
 
 kallpachakusun wawqelláy 
 panalláy iñiypi 
 señor jesuspa hamuynin 
 qayllañan sispaña 
 ch'uya qelqan nishan: 
 "diosqa munakuqmi" nispa 
 churillanta kachamurqan 
 huchata pampachananpaq 
 kallpachakusun wawqelláy 
 takispa muñakuspa 
 señor jesuspa hamuynin 
 qayllañan sispañan 
 
 
 yuyaykukunin cristowan riyta 
 mana qhepaman kutispa 
 wakin kutiqtin cristowan risaq 
 mana qhepaman kutispa 
 jesús ñawpaqpi hucha qhepapi 
 jesuswan ñawpaqman risaq 
 cristo jesusmi mosoqyachiwan 
 manapunin kutiymanchu 
 hucha kawsayta saqepuniña 
 manapunin kutiymanchu 
 
 
 kawsashaspayqa takisaqpunin 
 señorpaqmi yupaychayta takisaq 
 illarimuqtin tutayaykuqtin 
 payllatapunin yupaychasaq 
 ch'uya diosniyta yupaychasaq 
 musphanakunatan payqa ruwarqan 
 ch'uya diosniyta yupaychasaq 
 sutin yupaychaytan munani 
 ¿dios yupaychayta qan munawaqchu? 
 kunanpacha kayman usqhayta hamuy 
 llapanchis kuska yupaychaykusun 
 kay takiywan hatunchasunchis 
 
 
 may kusisqan kashani 
 may kusisqan kashani 
 qespichiqniy hamuqtin 
 wawqeywanmi ripusaq 
 ancha sumaqmi 
 diosman takipuy 
 kusisqallan takillasaq 
 wiñaypaq diosnillayman 
 
 
 jesusmi cheqaq ñan 
 hanaq pacha suyuman 
 payllan pusawasun 
 sumaq wiñay kawsayman 
 rikch'asun llapanchis 
 haku señor jesuswan 
 payllan pusawasun 
 sumaq wiñay kawsayman 
 ch'uya qelqan niwanchis 
 jesusmi cheqaq ñanqa 
 payllan pusawasun 
 hanaq pacha yayaman 
 
 
 kawsaynitan qopusaq señor jesusniyman 
 ñoqapaq cruzpi pay wañurqan 
 kawsayniy mosoqyanña 
 jesús qespichiwaqtin 
 paymi huchaymanta wañurqan 
 kunanqa asuykunin señor jesusniyman 
 hucha kawsayniyta saqespa 
 santo espiritun qantapas waqyashallasunki 
 hamuy criston qespichisunki 
 
 
 yanapaway señor chanin kanaypaq 
 chakiypas purillanqa makiypas ruwallanqan 
 simiypas willallanqan 
 qanllapaqñan señorlláy 
 kusisqan kutisaq llank'asqay cheqasman 
 mosoq kawsay qespikuyta 
 diospa simin willasqayman 
 llapa iñiqta huñumuq 
 jesuspa akllakusqanta 
 jesuspa qespichisqanta 
 
 
 jesusninchisqa hamushanña 
 qespichisqanta apakapuq 
 puñuqkunatan saqepunqa 
 rikch'aqkunataq paywan rinqa 
 jesusniywan rípusaqmi 
 manapuniñan qhepaymanchu 
 
 
 yuraq p'achayoqmi kasaq 
 diosniypa wasinpi 
 ¡hatun q'ochukuypi! 
 qori coronayoq kasaq 
 diosniypa kasqanpi 
 ihatun q'ochukuypi! 
 mosoq takitan takisaq 
 diosniypa kasqanpi 
 ¡q'ochukuypi! 
 qori callenta purisaq 
 diosniypa kasqanpi 
 ¡sumaq q'ochukuypi! 
 munay wasipin kawsasaq 
 diośniypa kasqanpi 
 ¡q'ochukuypi! 
 
 
 takispan kusisqapuni 
 ñoqa kawsakuni 
 diosniyqa munakuywanmi 
 ñoqataqa waqaychaykuwan 
 jesusqa khuyakuywanmi 
 wiñay-wiñaypaq yanapawan 
 kusisqan yupaychaykuni 
 kawsaq diosniytaqa 
 paymi tukuy kawsayniyta 
 atiyninwan waqaychaykuwan 
 llapanllan kamasqanmanta 
 aswantapini munakuwan 
 
 
 señor jesusmi kamachiqninchis 
 pay hamunqañan atiynillanwan 
 paymi apawasun akllasqankunata 
 ruwasqanman hina pagaykapunanpaq 
 paypa sutinmi cheqaq hunt'aq dios 
 payllapunitaq diospa siminpas 
 espada hinataq siminmanta lloqsin 
 chayqa chaninchasqa cheqaq siminkuna 
 señorman kachun tukuy yupaychay 
 atiyninwanmi lliwta vencerqan 
 yupaychasqa kachun cheqaq diosninchisqa 
 atipaqkunawan payqa q'ochukunqa 
 
 
 maskhay diosta maskhay diosta 
 kawsashaspallaraq maskhay diosta 
 suyasaqraq nispaykiqa 
 punku wisq'arqokuqtinmi 
 hawallapi qheparqonki 
 maskhay diosta maskhay diosta 
 
 
 ¿imanasqan mana chaskinkichu? 
 ¿imanasqan mana iñinkichu? 
 jesús waqyashasuqtiyki: 
 "hamuy" nishallasuqtiyki 
 
 
 jesusniymi sapa p'unchay ñoqawan 
 llank'aytiypas puriqtiypas 
 wasipipas orqopipas ñoqawan 
 munakunin tukuy sonqoywan 
 
 
 llapan llaqtakunaman yachachimusunchis 
 diospa siminta qespikuymanta 
 p'unchaykuna chayamun 
 llapallan suyupaq 
 diosninchista kasuspa 
 qespichisqa kananpaq 
 kallpanchanakuspanchis 
 haku puririsun 
 cristopi hukllachakuspa 
 kushka llank'asunchis 
 manataq qan wawqelláy 
 willankichu chayqa 
 ima nispataq ninki 
 cristo kutimuqtin 
 
 
 graciastan señor qoyki 
 munakuyniykimanta 
 cristowan hukllachakuspa 
 llank'ananchis kashan 
 cheqaqmi cristowan ripusun 
 llapanchis kuskalla ripusun 
 yupaychananchispaq 
 señorlláy yupaychasqaykiku 
 
 
 kawsayniypi munani 
 cristowan kayta 
 kawsaynillaypi 
 llakisqa kaqshaqtiy 
 chaypin ñoqa munani 
 cristowan kayta 
 sapallay rikukuspay 
 cristowan kasaq 
 sasachakuypi kaqtiy 
 cristo ñoqawan 
 
 
 diospa kamachin kayku 
 karumantan hamuyku 
 jesucristoq kamachi 
 saqesqanta hunt'aspayku 
 llapallan iñiqkuna 
 cristopi huklla kaspa 
 kamachisqanta willasun 
 llapan llaqtakunaman 
 yachachisunchis takisunchispas 
 qespikuy mosoq kawsaymanta 
 kay pachamanmi churawarqanchis 
 sumaq k'anchaypi kawsanapaq 
 
 
 atiyta qoway señor 
 atipanallaypaq 
 sasachay hamuqtin 
 qanllata yupaychanaypaq 
 tukuy sonqollaymanta 
 uyariway diosnilláy 
 waqyakamusqayta 
 señor mañakuykin 
 
 
 cristoq atiyninqa sut'inchasqan kashan 
 tukuy atiyninwan kamallasqanpi 
 criston atiyniyoq qespichinanpaq 
 paymi wakichimun qespisqakunapaq 
 sumaq wasita 
 criston atiyninwan kawsayta qosunki 
 tukuy sonqoykiwan chaskillaqtiyki 
 criston atiyninwan kallpanchallawanchis 
 wiñay kawsayllaman chayananchispaq 
 
 
 wawqe-panalláy ama sayk'uychu 
 contraykipiña runa rimaqtin 
 aswanpas qhaway hanaq pachata 
 señor jesusqa qanwanmi kashan 
 señor jesusqa ñoqawan kashan 
 
 
 templopipas wasipipas 
 takisun jesucristoman 
 paraqtinpas rit'iqtinpas 
 takisun jesucristoman 
 kunanpas iñiqmasilláy 
 takisun qespichiqninchisman 
 cristo ñan kutimunqaña 
 llaqtan pusakapunanpaq 
 orqopipas wayq'opipas 
 takisun jesucristoman 
 pampapipas yunkapipas 
 takisun jesucristoman 
 
 
 huchapi chinqasqa 
 ñoqa kashaqtiy 
 sumaq diospa siminqa 
 sonqoyman chayan 
 chay muhun karqan 
 diospa sumaq qelqan 
 kawsayniytan t'ikran 
 wiñay kawsanaypaq 
 saminchaykikun 
 sumaq qespichiq 
 cheqaq hatun yupaychay 
 qanllapaq kachun 
 
 
 diosnillaytaqa yupaychanmi 
 hanaq pachapas kay pachapas 
 uno parapas yupaychanmi 
 lamar qochapas yupaychanmi 
 yupaychasun hatunchasun 
 diosta llapanchis yupaychasun 
 q'omer pampapas yupaychanmi 
 ch'askakunapas yupaychanmi 
 ruruq sach'apas yupaychanmi 
 inti killapas yupaychanmi 
 challwakunapas yupaychanmi 
 salqa animalpas yupaychanmi 
 runakunapas yupaychanmi 
 llaqtakunapas yupaychanmi 
 
 
 kaypin kashan llank'aqkuna 
 kawsayninkuta qoykuspa 
 llaqtakunatan purinku 
 evangeliota willaspanku 
 kamachiykita hunt'aspan 
 allin-kaqta willamushanku 
 llapan chaypi kaqkunaman 
 simiykita willashanku 
 gracias niykikun señor jesús 
 qelqaykikuna willaqmanta 
 waqyallaypuni señor jesús 
 askharaq kashan llank'anapaq 
 
 
 huñukuy tukukapun 
 wasiman ripusun 
 dioswan dioswan 
 chanin iñiyniyoq 
 
 
 diospa espiritunpa kasqanpin 
 qespikuy kan qespikuy kan 
 diospa espiritunpa kasqanpin 
 cheqaq qespikuymi kan 
 ¡kacharichisqaña chanin rantisqaña! 
 diospa espiritunpa kasqanpin 
 cheqaq qespikuymi kan 
 diospa espiritunpa kasqanpin 
 thak-kawsay kan munakuy kan 
 diospa espiritunpa kasqanpin 
 cheqaq munakuyqa kan 
 q'ochukuy thak-kaypas 
 diospa espiritunpa kasqanpin 
 q'ochukuy thak-kaypas kan 
 
 
 jesusniyqa hamullanqa 
 lliphllikispan rikhurimullanqa 
 jesuswan ripusaq jesuswan ripusaq 
 trompeta tocaqtinmi jesuswan ripusaq 
 mañakuspanchistaq makilla kashasunchis 
 kutimuqtin jesuswan rinapaq 
 
 
 huk runan karqan 
 kawsaynin qoykuq hamurqan 
 kay pacha runaq huchankumanta qespichiq 
 qan maskhay qan maskhay 
 tarirqospataq ama saqeychu paywan riy 
 jesusmi sutin sumaq qespichiq llapanpaq 
 ñoqanchisraykun kawsaynintapas qoykurqan 
 sayk'usqa kaspa payman qayllaykuy kunallan 
 jesusmi qanta waqyashasunki chaskikuy 
 
 
 qanpin iñiyku yanapawayku 
 sumaq munakuq ch'uya diosnilláy 
 diosniymi kanki ancha munakuq 
 manan kanchu chanin qan hinaqa 
 kallpanchakuyta kallpayoq kaytan 
 mañakamuyki señor diosnilláy 
 munakuyniyki k'anchaykuwachun 
 espirituykitaq kallpanchawachun 
 
 
 jesucristoman hamuy 
 huchaykita reqsikuy 
 paywan yachaqallanki 
 mana allin venceyta 
 cristowan rinaykipaq 
 chaninta ch'uyanchakuy 
 ama suyakuyraqchu 
 pisiñan tiempo kashan 
 nanayniyki kaqtinqa 
 jesusllaman willakuy 
 paypin qanqa tarilanki 
 allin kaq hampitaqa 
 
 
 wawqe-panay ama waqaychu 
 iñiqkunaqa kaypin kashayku 
 cielo k'anchay tutayaqtin 
 killa k'anchay laqhayaqtin 
 chaywanpas señor yupaychaykikun 
 chaywanpas señor servisqaykikun 
 
 
 dios taytay mañakamullaykin 
 atiyta qoykuway qan servinaypaq 
 simillaykiqa señor 
 sumaq misk'illapunin 
 munakuyniykimanta 
 yachachishawan 
 kay pachapi qhapaq kayniypas 
 qoripas qolqepas tukukapuqllan 
 kay pachapi sumaq t'ikapas 
 intiwan ruphaspa ch'akirqapuqllan 
 
 
 q'epillay q'epiykusqalla 
 señor jesusniywan kuska 
 qelqanta apashallani 
 lliw llaqta runakunaman: 
 qespikuy willakuyta 
 señor jesusqa nirqanmi 
 llaqtan pusaq hamunanta 
 mañakuqta willashaqta 
 yupaychaqta ofrendaqta 
 qespiqniyqa pusanqa 
 cheqaq iñiypi kawsaqqa 
 cristo hinan kawsananchis 
 kay pacha runakunata 
 llapanta yanapaspanchis 
 mana imaraykulla 
 señor jesús runan ñak'arishan 
 mana chaninpi huchapi viciopi 
 sayarichiy kamachikunata 
 qelqaykimanta willanankupaq 
 
 
 criston paskan cadeneta 
 huchamanta qespiwan 
 huchamanta horqowan 
 kawsayniyqa kallpachasqañan 
 waqaychaqniyqa señor diosmi 
 qaqa hinan ñoqapaq 
 qespichiqniy jesusqa 
 
 
 hallp'allamantas kallani 
 jesusniyman rikch'akuq 
 jesusniy rantiwarqan 
 yawarninta hich'aspa 
 qespichiqnillayku ama saqewaychu 
 sasachaypi rikukuspay astawanraq maskhashayki 
 ama kutiqaspa 
 ama huchakuspa 
 jesuspa qhepanta 
 llapanchis purisun 
 
 
 yachani qespichiqniy 
 hoqariwananchista 
 kay hucha pachamanta 
 hanaq pachallaman 
 diosllapi iñikuy wawqelláy 
 hoqariwasunmi 
 willamuy wawqelláy willamuy 
 hoqariwasunmi 
 yachachiy wawqelláy yachachiy 
 hoqariwasunmi 
 yanapay wawqelláy yanapay 
 hoqariwasunmi 
 llank'asun wawqelláy llank'asun 
 hoqariwasunmi 
 
 
 huk sumaq sach'aq llanthuchallanpin 
 takiykusaq yupaychasaq 
 atiyniyoq sumaq diosniyta 
 ovejakunaq purisqan cheqaspin 
 sumaqtapuni diosta yupaychasaq 
 hatun kayninta sumaqta rikuspa 
 tukuy sonqoywan yupaychaykullasaq 
 urpikunapas sumaqtan takinku 
 t'ikakunapas sumaqtan q'aparin 
 huertakunapas sumaqtan llanllarin 
 ch'uya unuwan qarpasqa kallaqtin 
 
 
 diosmi niwanchis: "yaw wawalláy 
 sonqollaykita kichaykuway 
 imanaqtinmi waqachiwanki 
 sinchitapuni llakichispa 
 askha kutin rimapayki 
 rumi sonqoyoq kakusqanki 
 huchallaykin llakichiwan 
 huchallaykin waqachiwan 
 
 
 diosllata wasinpi yupaychasun 
 k'anchariykushaq cielopi yupaychasun 
 atiyninwan ruwasqanmanta yupaychasun 
 ancha hatun kamasqanmanta yupaychasun 
 cornetatapas tocaspa yupaychasun 
 arpakunata tocaspa yupaychasun 
 tinyakunata tocaspa yupaychasun 
 charango qenatawan tocaspa yupaychasun 
 chinchinyaq platillowampas yupaychasun 
 guitarra mandolinawan yupaychasun 
 violin bombowanpas ari yupaychasun 
 kusikuywan tayta diosta yupaychasun 
 
 
 hatunchasqa kachun 
 señor diosninchis 
 yupaychasqa kachun 
 señor diosninchis 
 wiñay wiñaypaqmi 
 khuyapayakuqmi 
 
 
 kay pachaq p'uchukayninqa 
 usqhayllan qayllamushan 
 kay pachaq thunikuyninta 
 iliwmi rikushanchisña 
 wakinmi huchapi wakchayashanku 
 wakintaq astawan qhapaqyashan 
 huch'uypas hatunpas huchallikuspan 
 waqlliypi purishanku 
 ch'uya qelqaq nisqan apocalipsisqa 
 hunt'akushanmi 
 astawan qayllaykuy jesusllanchisman 
 
 
 wañuy mayuta chinparqospaymi 
 tarikullarqani qespichiqnillayta 
 manan qonqaymanchu munakuynillanta 
 paymi kawsay kasqa wiñay-wiñaykama 
 cristota tarispa kay hallp'a pachapi 
 thak-kayta tarini sonqoy 
 munasqanta 
 imaynan urpipas campopi takishan 
 chhaynatan takini qespichiqnillayman 
 
 
 willamusaq evangeliota 
 jesusniywanmi willamusaq 
 ñoqa risaq qanpas rinki 
 qespikuymanta yachachimuq 
 kay pachan waqan nanay ilakiypi 
 hucha kawsaypi ñak'arispa 
 rantiwarqanchis yawarnillanwan 
 mana qolqewan qespichiwanchis 
 qespichikuqmi munakuwanchis 
 paymi qowanchis kawsaynillanta 
 nanay llakiypi kashaqkunaman 
 hucha kawsaypi purishaqtin 
 atiynintan pay qowanchis 
 evangeliota willanapaq 
 watasqata paskanapaq 
 onqosqa qhaliyananpaq 
 
 
 kay hallp'a pachaq ñanninkunata 
 qespichiqnilláy pusarikuway 
 qelqaykimanta yachachimusaq 
 munakuymantan willaykamusaq 
 kunanqa señor uyariwankin 
 yupillaykitan qatikusqayki 
 wañunaykaman servillasqayki 
 wiñaykawsaypi q'ochukunaypaq 
 imasumaqmipuriy 
 siminmanta willakuspa 
 ima sumaqmi puriy 
 cristomanta willakuspa 
 
 
 apu señor diosnillayku 
 ancha hatunmi sutiyki 
 kay hallp'a pachapi 
 kay pachata kamarqanki 
 runaq kawsananpaq 
 wawakunaq wiñananpaq 
 hanaq pachata qhawaspay 
 killatapas chaskatapas 
 runamanta tapukuni 
 
 
 diosniymi qan kanki 
 illarimuytan maskhashayki 
 ñoqallaymi ch'akichikuni 
 simiykimanta diosnillay 
 khuyaqniymi qan kanki 
 nanay waqay hamuqtin 
 huchallaytan pampachanki 
 sonqollaytan ch'uyanchanki 
 manaraqchu chaskikunki 
 qespichiqninchis jesustaqa 
 manaraqchu reqsillanki 
 dios yayanchispa ruwasqanta 
 
 
 huchata atipay wawqelláy 
 amapuniña iskayaychu 
 sasachayña kallaqtinpas 
 qespichiqnichisqa kashanmi 
 wañupuspaqa saqepusunmi 
 qhapaq kaytapas qolqetapas 
 hanaq pachapiqa kashanñan 
 qhapaq kaypas coronapas 
 señorqa hamunqan wawankunamanqa 
 payta suyaqtaqa pusawasunpunin 
 
 
 ñawpaq purirqani chinkasqa kawsaypi 
 huchapi purispa millayta kawsaspa 
 kunan tariniña qespichiqnillayta 
 paymi jesucristo kawsayniyta tikran 
 cristo kusichiwan llakipi kashaqtiy 
 kunan kawsashani kusikuy kawsaypi 
 kunan nishanki: "jesusta 
 manaraq chaskiymanchu nispan 
 saminchayninta tarispañan 
 chayraq ninki: "ari" nispa 
 
 
 pisillañan p'unchay 
 kaypi ñak'arinay ñoqapaq 
 pisillañan p'unchay ñoqapaq 
 kusikuymi kanqa 
 q'ochukuymi kanqa 
 qespichiqniy waqyamuwaqtin 
 kusikuymi kanqa ñoqapaq 
 
 
 gracias señor t'antaykimanta 
 gracias señor simiykimanta 
 ch'uya qelqaykimanta 
 sapankatan kallpanchan 
 hinallataq mikhuymantapas 
 
 
 allin taytayku hanaq pachapi 
 graciastan qoykiku t'antaykimanta 
 gracias niykikun simiykimanta 
 kawsay t'anta kaqtin wiñay wiñaypaq 
 
 
 hamuy riqsimunki jesusnillayta 
 qespichiqniyta qespichiqniyta 
 hamuy riqsimunki cristo jesusta 
 thak kawsaytan qosunki 
 
 
 llapallanchis llank'asunchis kuskalla huñulla 
 llapallanchis llank'aspaqa kusisqan kasun 
 llank'asunchis kuskalla 
 diosninchispaq ruwaspa 
 llapallanchis llank'aspaqa kusisqan kasun 
 llapallanchis ofrendasun kuskalla huñulla 
 llapallanchis ofrendaspa kusisqa kasun 
 ofrendata llapanchis 
 diosninchisman qosunchis 
 llapallanchis ofrendaspa kusisqa kasun 
 
 
 yanapawayku qanpaq llank'ayta 
 señor jesús 
 qanpaq ruwaypi llank'anaykupaq 
 yanapawayku señor jesús qanpaq llank'ayta 
 jesusmanta willasunchis llapallan runaman 
 iñinankupaq qespinankupaq 
 jesusmanta willasunchis llapallan runaman 
 
 
 llakikuypi sasachaypi 
 iñiqkuna purishankupuni 
 willashallanpuni diospa siminta 
 simiykita rimarispa 
 iglesiayki purishankupuni 
 diospa siminmanta rimashanpuni 
 hatunchaspa yupaychaspa 
 iñiqkuna purishankupuni 
 diospa siminmanta willashanpuni 
 
 
 jesuspin allin kaq kawsayqa ¡kashanmi! 
 ñoqan ripukusaq hanaq pacha suyuman 
 chaypin jesuswan kuska kawsamusaq 
 jesuspin kan kusikuy ñoqapaq ¡cheqaqmi! 
 jesuspin thak kawsaypas kashallan ¡cheqaqmi! 
 jesuspin kawsaypas kusikuypas !kashanmi! 
 
 
 llapa iñiq yupaychallasun 
 makinchista hoqariykuspa 
 takisun diosllaman 
 takisun jesusman 
 paymi atiyniyoq 
 kay hallp'a pachapi 
 takisun diosllaman 
 takisun payllaman 
 makita hoqarispa 
 sonqota kicharispa 
 llapan iñiq yupaychallasun 
 makinchista hoqariykuspa 
 
 
 cristo jesusmi 
 sonqoykita takaykushan 
 runa masilláy uyariykullay 
 qespicheqmi waqyasunki 
 amigoykin kanqa 
 qespicheymi waqyasunki 
 runa masilláy uyariykullay 
 qespicheymi waqyasunki 
 kicharillayña 
 qespicheymi waqyasunki 
 runa masilláy uyariykullay 
 qespicheymi waqyasunki 
 
 
 michiqnillayqa diosmi hunt'asqata qowan 
 sumaq q'achukunapin payqa michillawan 
 yupaychasaq hatunchasaq 
 ñoqaqa iñikuni qespichiqnillanchispi 
 hanaq pachallamanmi payqa pusawanqa 
 
 
 señorta yupaychasun wawqe panay 
 munakuywan tukuy sonqo ari señor 
 señorta yupaychasun iñiq masiy 
 sonqonchispi sumaq kusikuywan 
 señorta yupaychasun 
 makinchista huñuykuspa 
 munakuypi huk sonqolla 
 llapan kawsayninchispi 
 espíritun hunt'aykuchun 
 diospa atiyniwan 
 señorta yupaychasun iñiq masiy 
 sonqonchispi sumaq kusikuywan 
 
 
 ¿maytan rishanki 
 rumi sonqo churi 
 qonqariwaspayki 
 qonqay sonqo churi? 
 hina rispaqa 
 wañuymanmi rinki 
 huchallaykiwanqa 
 infiernopin kanki 
 qhawarimuway 
 kaypin kashallani 
 kutirikamuway 
 qespiqniykin kani 
 iñiwaspayki 
 sonqoykita qoway 
 qoykullawaspayki 
 ñannillayta qhaway 
 qowaqtiykiqa 
 kallpanchallasqaykin 
 mañawaqtiykipa 
 ch'uyayachisqaykin 
 kutimuspaymi 
 hoqarikusqayki 
 wiñay-wiñaypaqmi 
 kawsachikusqayki 
 
 
 ancha sumaq jesusnillayqa 
 usqhaytañan kutimullanqa 
 inti killan hamullaqtinqa 
 cielomanta urmaykamunqa 
 ¿ima ninkin runamasilláy 
 kay pachapi qhepakuspayki? 
 ¿ima ninkin puriqmasilláy 
 jesús mana pusasuqtiyki? 
 señornillay kutimuqtinqa 
 orqokunan thunikamunqa 
 qaqakunan ch'eqtarikunqa 
 llapa sach'an kumparikunqa 
 señornillay kutimuqtinqa 
 ch'askakunan t'akakamunqa 
 rumikunan takanakunqa 
 hallp'akunan kicharikunqa 
 jesusnillay kutimuqtinqa 
 tukuy runan waqaykullanqa 
 llapallanmi ayqekullanqa: 
 qaqatapas pakaway ninqa 
 uyarikuy runamasilláy 
 iñikullay chaskiykusunkin 
 jesusniyqa qespichiqnillay 
 kaymantaqa qespichisunkin 
 
 
 ¿munankichu huchakuna venceyta? 
 jesucristowanqa vencenkin 
 ¿atiwaqchu viciokuna millayta? 
 qespichisqañaqa millankin 
 jesucriston wañurqan 
 rantiykipipuni 
 paypi iñiqtiykiqa 
 qespichillasunkin 
 ¿huchallaykiq watasqanchu kashanki? 
 paskasunki kikin jesusllan 
 ¿llakillaykiq ñit'isqanchu kashanki? 
 paskasunki kikin jesusllan 
 ¿rumirayaq sonqoyoqchu kashanki? 
 llamp'uyachisunkin jesusqa 
 ¿kay pachapi urmaqllachu kashanki? 
 sayarichisunkin jesusqa 
 ¿llumpaq millay huchayoqchu kashanki? 
 pampachanqan sumaq jesusqa 
 yawarnillanwanmi maylliykusunki 
 sumaq - sumaq sonqo jesusqa 
 
 
 ¿hayk'aqkaman huchapi kawsanki 
 dios yayata qonqarqospayki? 
 ¿hayk'aqkaman jesusta neganki 
 sonqoykita wisq'aykuspayki? 
 wawqellay panalláy 
 qhawarikuy p'ampakuqta 
 p'unchay p'unchay wañuqta 
 hamushanmi wañuyniyki 
 diosman cuenta qonayki 
 qhawarikuy wawqewlláy 
 ¿hayk'aqkaman ukyaypi kallanki 
 aychaykita kusichispayki? 
 ¿kaypi chaypi manulla purinki 
 wasiykita qonqarqospayki? 
 ¿hinallachu sonqoyki kallanqa 
 rumi hina mana llamp'uyaq? 
 ¿hinallachu ñawiyki ayphanqa 
 infiernoman ripunaykipaq? 
 ¿hayk'aqkaman jesusta qoqanki 
 supayllapaq takipuspayki 
 hatun hatun khuyakuq diosllata 
 yanqa kaqwan pantaykuspayki? 
 *nillawaqtaq; ñañalláy turalláy nispapas 
 
 
 qespichiqniymi pusakushawan 
 lliwpi yanapawaspa 
 tuta p'unchaypas kay sonqollaypin 
 hamuy yanapasunkin 
 mañapushaykin qanpaq 
 sonqoymantan mañapushayki 
 weqeywanmi mañapushayki 
 mañapushaykin qanpaq 
 sumaq yayaymi khuyakuwaspa 
 glorianpiqa ruwashan 
 churawananpaq huk coronata 
 sumaq k'ancharishaqta 
 kapushawanmi p'achakunaypaq 
 yuraq p'acha ñoqapaq 
 ñawpaqeykipi qanwan kuskaña 
 churakuyta munani 
 qespikusqayki sumaq p'unchayqa 
 kusikuymi kawanqa 
 ch'uyakunapas kusiykukunqan 
 lliw angelpas takinqan 
 
 
 kay pachapi paytukuqqa 
 manan wiñaypaqchu 
 huchallapi purikuqqa 
 manan kawsanqachu 
 runamasin waqachiqqa 
 kawsanankamallan 
 p'unchay-p'unchay kusikuqqa 
 wañunankamallan 
 rawraq nina qochamanmi 
 huchayoqta wikch'unqa 
 mana iñiq kaqqa lliwmi 
 wiñaypaqña ruphanqa 
 ¿qolqellayki karqoqtinchu 
 diosta qonqarinki? 
 ¿yachaysapa tukuspachu 
 kayta ruwashanki? 
 qolqetapas qoykusparaq 
 "kaymi diosniy" nispa 
 mana uyariqman ninki: 
 "qespichiway" nispa 
 huchallapi purishaspan 
 "huchachuqa" ninki 
 qespikuqta rikushaspan 
 "yanqan chayqa" ninki 
 ¿sonqoykichu rumiyarqon 
 mana yachananpaq? 
 ¿ñawiykichu tutayarqon 
 mana rikunanpaq? 
 
 
 runakuna huchallapi 
 kawsaqtinmi 
 diosnintapas kay pachapi 
 qonqaqtinmi 
 anchallatapuni phiñakuspa 
 diosnillanchis kay pachapi 
 llapan kawsaqtapas parallanwan 
 p'uchukachinanpaq nirqan 
 noé diosman sonqo kaqta 
 rikuspanmi 
 ruwachirqan huk arcata 
 familiantin 
 haykuspanku qespikunankupaq 
 arcamantaq churachirqan 
 iskay - iskay animalkunata 
 mana llapan wañunanpaq 
 para chayaykamuqtinmi 
 runakuna 
 unuq qocharparisqanwan 
 lliw wañurqan 
 noeñataq qanchis familiantin 
 diospa khuyakusqan kaspa 
 arcallaman haykuykuspallanku 
 llapan qespikullarqanku 
 chay hinatan kay pachata 
 dios tukunqa 
 ninawanña huchanmanta 
 kanaykunqa 
 tukuy sonqon diosman qoqñataqmi 
 arcallapi noé hina 
 jesusllapi iñiq kallaspanku 
 ninamanta qespikun qa 
 
 
 egiptomanta horqokamusqan 
 wawankunan rimarqan 
 diosninkumanta khaynatapuni: 
 "¿imapaqmi ch'inneqman 
 pusamuwarqankiku yarqasqa 
 unumanta kaspayku 
 ñak'ariykuspa purillaspayku 
 kaypi wañunaykupaq?" 
 chaymi señorqa phiñarikuspan 
 mach'aqwayta qomurqan 
 rawrashaqtaraq rikhurichispa 
 lliwta pikachillarqan 
 huknin hukninraq wañuraqtinmi 
 sinchi khuyay llakisqa 
 huchankutapas reqsikuspanku 
 diosta waqyakurqanku 
 diospa nisqanmi moisés ruwarqan 
 mach'aqwaypa ayrinta 
 sayaq k'aspipin churaykullarqan 
 sumaq lliphipishaqta 
 tukuy sonqowan iñispallanku 
 diospa qosqan qhawaqmi 
 wañunayaykushasqankumanta 
 usqhay qhaliyarqanku 
 chhaynan kunanpas llumpaq huchawan 
 runakuna kashanku 
 wañuy pachapi ñak'arishanku 
 diosñataqmi llapallan 
 iñiqkunapaq sapan churinta 
 cruzpi hoqarichirqan 
 tukuy sonqowan qhawarispankun 
 qespisqaña karqanku 
 
 
 nicodemo sutiyoq señormi 
 watukurqan tutalla jesusta 
 runatataq sinchita manchaspan 
 sumaqllata punkuta takarqan 
 haykuspanmi niykurqan khaynata: 
 "yachashaykun qanpuni diosmanta 
 yachachikuq hamullasqaykita 
 milagrota sumaqta ruwaspa" 
 jesusñataq reqsispa niykurqan 
 "qantan niyki: cheqaqta cheqaqta 
 mosoqmanta nacespankupunin 
 milagrota sumaqta ruwaspa" 
 nicodemon jesusta tapurqan: " 
 ¿imaynataq huk yuyaq runaqa 
 nacemunman kaq 
 mamanmantachu?" 
 chaymi jesús nillarqan khaynata: 
 "aychamanta naceqqa aychallan 
 espiritu kaqmanta naceqqa 
 espíritu runañan chhaynaqa 
 ama utirayaychu kaymanta" 
 kay hinatan kunanpas nisunki: 
 kikin jesuspipuni iñispa 
 huchaykita payllaman willaspa 
 mosoqmanta qan nacenaykipaq 
 
 
 jesucristoman hamuy kunan 
 ñoqaykuwanmi kaypi kashan 
 waqyashasunkin munakuspa 
 hamuy haykumuy 
 diospa k'anchaq wasinpin kanqa 
 sumaqllaña kuskalla kawsay 
 qanpas paypas ñoqapas kuskan 
 kusikusunchis 
 yuyay paypunin qespichiqqa 
 llakiq sonqopas samachiqqa 
 allin kawsayta munaspaqa 
 qan haykuykamuy 
 hamuy uyariy simillanta 
 kichariykullay sonqoykita 
 chaskiy wiñaypaq kawsakuyta 
 asuykakamuy 
 
 
 cruzpin qespichiqllay wañurqan 
 kawsayninta qorqan 
 ñoqaraykun k'irichikurqan 
 sumaq jesusniyqa 
 hamuy qespichiqllayman 
 hamuy khuyakuqllayman 
 pampachaqniy jesusman 
 kawsay qowaqnillayman 
 wañuspanmi pampachaykuwan 
 chanin yawarninwan 
 sonqoytapas ch'uyayachiwan 
 maytan kusichiwan 
 jesuspunin qespisunkichis 
 munaq hamullaychis 
 payllapunin waqyasunkichis 
 usqhaykamullaychis 
 
 
 llakisqa sonqoyoq chimpamuy 
 uyariy diospa nisqanta 
 lliw huchaq ñit'isqan hamukuy 
 yachankin diospa siminta 
 hamukuy hamukuy 
 samarichisunkin qanta 
 hamukuy hamukuy 
 kawsarichisunkin jesuswan 
 ninapaq nisqañan kashanki 
 huchapi kasqaykirayku 
 diosmanta karupin kashanki 
 supaywan kasqaykirayku 
 jesuspa hich'asqan yawarmi 
 mayllinqa sonqollaykita 
 wañuspa p'ampasqa kasqanmi 
 p'ampanqa huchallaykita 
 iñispa jesusman chimpaykuy 
 manaña manchapakuspa 
 huchantin jesusman asuykuy 
 cruzninta qhawariykuspa 
 
 
 santo espiritun maskhashan 
 kay pachapi runakunata 
 llapan huchasapata 
 wiñay kawsay qonanpaq 
 diosmi sonqonmanta munaspa 
 kachamurqan sapan churinta 
 munakusqan jesusta 
 cruzpi wañunallanpaq 
 uyariychis uyariychis 
 huchayki pampachaytan munan 
 chaskikuychis chaskikuychis 
 jesusta sonqoykipi 
 santo espíritun horqoshan 
 infiernoman rinankumanta 
 millay huchankumanta 
 cielomanña rinanpaq 
 jesús sapallanmi ñan kashan 
 payllan wiñay kawsay qokuqpas 
 munakuspa pusaqpas 
 diosman chayanaykipaq 
 santo espiritun ruegashan 
 llapan iskayrayaqkunata 
 sonqonkuta qonanpaq 
 huklla chaskiykunanpaq 
 ama manchakuychu runata 
 satanaspa kachankunata 
 lliwpas siminkamallan 
 ama manchakuyñachu 
 
 
 jesuslláy kay millay-millay 
 qhelli sonqo huchasapapaq 
 qhapaq ch'uya yawarllaykita 
 ch'aqchuykuspan nishawanki: 
 "hamuy hamuy" wawalláy 
 imán kaqmi qayllamuyki 
 sonqollayta chaskiykuway 
 sumaq - sumaq jesuslláy 
 almallaymi yanayasqa 
 huchallaywan tutayaykusqa 
 ch'aqchuykuway yawarllaykiwan 
 cheqaq - cheqaq mayllikuqwan 
 munaykukuq jesuslláy 
 sonqollaymi chiriyasqa 
 llakikuywan iskayrayaywan 
 manchakuywan rumirayaywan 
 sansariykachipullaway 
 atiyniyoq señorlláy 
 hina wakchan ñawsan qellan 
 tarillasaq qanpi tukuyta 
 qhapaqyayta yachaykunata 
 qhaliyayta allinyayta 
 kawsaytapas jesuslláy 
 almay cuerpon iñimuyki 
 chaskiykuway pampachaykuway 
 maylliykuway ch'uyayachiway 
 hampiykuway kallpachaway 
 munaykukuq señorlláy 
 
 
 p'unchay-p'unchaymi señor jesuslláy 
 purishallani waqay - waqaylla 
 chaskiykullaway sumaq maskhaqlláy 
 marq'ayniykipi manchay khuyaqlláy 
 qanllan kasqanki qespichiqnilláy 
 huchallaykuna pampachaykuqniy 
 sonqollaymantan señor jesuslláy 
 chaskikullayki wiñaq - wiñaypaq 
 ima sumaqmi allin señorlláy 
 simillaykiqa chiri sonqoypaq 
 uyariykuqtiy yachachiqnilláy 
 haykuykullawan kawsarinaypaq 
 qoykullawayña khuyakuqnillay 
 kallpallaykita sayarinaypaq 
 kikillaykitaq jesucristolláy 
 waqaychakuway hanaq pachapaq 
 
 
 ñoqallaymi kallarqani 
 llumpaq-llumpaq huchasapa 
 llapallantan qhawarqani 
 ñawillaywan cheqnikuspa 
 qespichiwankin jesusnillay 
 wañuymantapas kawsachiwaspa 
 waqaymantapas khuyaqnilláy 
 huchaykunata pampachawaspa 
 huchallaypin purirqani 
 llakiy-llakiy ñankunapi 
 kay hinallan kawsarqani 
 p'unchay-p'unchay muchuyllapi 
 sonqollaymi "ch'allaq" nirqan 
 p'ampakuqta qhawariqtiy 
 almallaypas chiriyarqan 
 wañuymanta yuyariqtiy 
 tuta p'unchay waqaspaymi 
 señorniyta maskharqani 
 simillanta chaskispaymi 
 jesusilayta tarirqani 
 
 
 tutayaqpi purishaqtan 
 jesús k'anchawarqan 
 hucha ñit'iykushawaqtin 
 samachikuwarqan 
 tukuy sonqon kusikushani 
 qespichisqan takiykushani 
 jesús reqsisqaymanta 
 paypi iñisqaymanta 
 munakuyninwanmi sonqochakuni 
 ñanniytapas sonqoytapas 
 jesuspunin k'anchan 
 wañunayaq almaytapas 
 payllan kawsachiwan 
 dioswan kaypi purispaymi 
 k'anchaypiña kani 
 huchatapas millaspaymi 
 samaypiña kani 
 usqhay payta rikumusaq 
 k'anchaq wasillanpi 
 wiñaypaqñan kawsamusaq 
 diosniywan glorianpi 
 
 
 cruzpin jesús wañupuwarqan 
 mana wañunallaypaq 
 wañuspanmi niwarqan: 
 "qanpaqpunin wañupullayki" 
 jesusniymi kawsarimpurqan 
 wañuytapas vencespa 
 wiñay kawsakunaypaq 
 "kawsay ñoqallawan" niwaspa 
 señorniymi wicharipurqan 
 diosman kutipullarqan 
 ñoqaraykun ripurqan 
 yayanmanta mañapuwaqniy 
 jesusnillay kutimuqtinmi 
 paywan tinkumullasaq 
 "haku" nimuwaqtinmi 
 glorianmanña haykuykapusaq 
 sonqollaypas kusikuymanta 
 llimp'arisqan ripusaq 
 mana iñiqkunata 
 saqespaymi chinkaripusaq 
 
 
 llapan qelqamanta aswan allinqa 
 bibliallan 
 qhawaqtiymi rimapayawan 
 jesusniytan yuyarichiwan 
 llapa qelqamanta aswan allinqa 
 bibliallan 
 khuyaqniymantapas aswan allinqa 
 jesusllan 
 mañakuqtiy uyarillawan 
 kawsayniypin yanapallawan 
 khuyaqniymantapas aswan allinqa 
 jesusllan 
 ruwaykunamanta aswan allinqa 
 iñiyllan 
 jesusllaypi iñillaqtiyqa 
 wiñaypaqmi waqaychawanqa 
 ruwaykunamanta aswan allinqa 
 iñiyllan 
 
 
 yuyaychis huk sumaq llaqtapi 
 jesuswan kuskalla kawsayta 
 chaymanmi wiñaypaq ripuna 
 llapallan jesuspi iñiqqa 
 gloriapi gloriapi 
 mañana wañuypa kasqanpi 
 gloriapi gloriapi 
 jesuswan wiñaypaq kawsayta 
 yuyaychis gloriaman chayayta 
 chayllapi sonqowan takiyta 
 lliw angelkunaqpas kasqanpi 
 kusisqa jesuspa qayllanpi 
 yuyaychis k'anchaypi tiyayta 
 jesuspa k'anchasqan puriyta 
 qoriwan lliph-nishaq llaqtapi 
 sumaqña ch'ak-nishaq wasipi 
 yuyaychis sumaqña gloriapi 
 mañana llakiypa kasqanpi 
 waqaypas muchuypas wiñaypaq 
 kusiyman iliw t'ikrakusqanpi 
 
 
 ripukushanin hanaq pachata 
 wiñay wiñaypaq jesuswan kawsamuq 
 jesusnillaymi kicharipuwan 
 cruzpi wañuspa ñanniyta cieloman 
 ripukushanin hanaq pachata 
 wiñay - wiñaypaq jesuswan 
 kawsamuq 
 manan wañuyta tarisaqñachu 
 waqay llakipas nanaypas kanqachu 
 wiñay - wiñaypaq kusikuyllatan 
 almay tarinqa khuyaqniy jesuspi 
 k'anchay llaqtaman haykuykuspaymi 
 lliphipishaqpi ñoqallay kamusaq 
 ch'uyakunawan kuska kaspaymi 
 jesusnillaypaq wiñayña takisaq 
 
 
 wañuyniywan jesús waqyamuwaqtinmi 
 risaq 
 may kusisqa uyallanta rikumusaq 
 qespichisqa kaspan hanaq pachamanqa 
 risaq 
 wiñaypaqmi jesusniywan kawsamusaq 
 sutillayta waqyawaqtinmi 
 "hamuy waway" nillawaqtinmi 
 ripullasaq diosniypaman 
 khuyaqnillaypaman 
 sumaq diospa wasinpiqa manan wañuy 
 kanchu 
 nitaq nanay waqay llakikuypas kanchu 
 qespichisqakunaq kawsariynin p'unchaypiqa 
 kawsarispan jesusniywan tinkuq risaq 
 runa-masillayman jesusmanta willaspaqa 
 kusikuyta llakikuyta tarillani 
 hanaq pachamanña diosnillay waqyawaqtinqa 
 jesusniypa qayllallanpin 
 kusikusaq 
 
 
 jesuspaqmi munani 
 tukuy sonqo takiyta 
 mana samaspaña serviyta 
 kallpachawan paypunin 
 hucha millanallaypaq 
 wiñay hap'ipakunallaypaq 
 jesusllaman rispaymi 
 kusikuyta tarini 
 chaymi kunan kusikushani 
 khuyakuspan nishawan: 
 "ñoqan qanwan kashani 
 maypi kaqtiykipas qanwanmi" 
 jesusniymi qelqanwan 
 sapa p'unchay rimawan 
 aswan-aswan sonqoy qonaypaq 
 paytapúnin servisaq 
 payllamantan willasaq 
 "hamuy" niykamuwanankama 
 
 
 cristo hinaqa manan kanchu 
 hukllapas hukllapas 
 pay hina sumaq manan kanchu 
 pillapas pillapas 
 llakillanchista yachaspan 
 samachiwanchis 
 yayallanmanta mañaspan 
 kallpanchawanchis 
 pay hinataqa tariswanchu 
 maypipas maypipas 
 sonqonchistapas reqsinmanchu 
 imayna yachaqpas 
 asuykuqtaqa wikch'unmanchu 
 hayk'aqpas hayk'aqpas 
 khuyasqantaqa qarqonmanchu 
 maymanpas maymanpas 
 pay hinapuni qespichiqta 
 ¿maypitaq tariswan? 
 pay hinapuni munakuqta 
 runapi reqsiswan 
 
 
 diospa munakusqan wawankunan 
 mana iñiq runakunawan 
 chimpa-chimpapura kashaqtinkun 
 lloqsimurqan hatun goliat 
 mana iñiqkunaq chawpinmanta 
 manchay hatun sayayniyoq 
 lliwta sapa p'unchay manchachispa 
 kallpayoqwan tupananpaq 
 rikuspanmi david nirqan reyta: 
 "ama llakikuychu kaywanqa 
 ñoqan risaq wañuchiqnin" nispa 
 "qan warmaqa atiwaqchu" 
 niqtinñataq sonqonmanta nirqan: 
 "hina warman michiq kaspay 
 leontapas wañuchillarqani 
 diospa yanapasqan kaspay" 
 mana espadayoq phawarispan 
 phisqa huch'uy rumichallata 
 michimunan warak'achantawan 
 apaykusqa asuykurqan 
 goliatñataq pisichaspa nirqan: 
 "wañuchispan aychaykita 
 kunan qosaq ankakunamanraq 
 alqokunamanpas" nispa 
 "diospa sutillanpipunin" nispan 
 david huklla kallpaykurqorqan 
 usqhayllata warak'achanmanpas 
 rumichata churaykuspan 
 mat'inpiraq warak'arqollarqan 
 k'irisqaña urmaqtintaq 
 usqhay espadanta qechurqospan 
 kunkantapas qhorurqorqan 
 
 
 ch'uyán kanki munayniyoq diosnilláy 
 munakuywan yupaychamuyki 
 sonqoywanmi willakamuyki 
 ch'uyan kanki ch'uyan kanki kamaqlláy 
 ch'uyan kanki ch'uyan kanki diosnilláy 
 nispapunin yupaychasunki 
 qayllaykipi akllakusqayki 
 kinsa sutiykipi sapan señorlláy 
 ch'uyan kanki ch'uyan kanki diosnillay 
 nishasunkin qonqorispanku 
 angelkuna kusikuspanku 
 wiñay-wiñay munaychakuq kamaqlláy 
 ch'uyan kanki ch'uyan kanki diosnilláy 
 khuyakuspa ancha khuyakuq 
 sentenciaspa huklla rimariq 
 astawanmi reqsikuyki señorlláy 
 ch'uyan kanki ch'uyan kanki diosnilláy 
 rikushanin ruwasqaykipi 
 inti killa qoyllurkunapi 
 t'ika sach'a tukuy kaqpin kamaqlláy 
 
 
 manan kanchu kaypi ñoqallaypaq 
 jesús hina qespichiq 
 sapa p'unchay pusaqniy 
 jesusllaymi lliwman willanaypaq 
 jesuslláy qespiqlláy 
 qanllan kanki ñoqallaypaq 
 kallpachaqniy waqaychaqniy 
 khuyaqlláy pusaqlláy 
 munakuykin wiñay-wiñaypaq 
 jesusmi sonqoypa munananpaq 
 tukuy ima qoqniymi 
 sumaq yanapaqniymi 
 payllapunin hap'ipakunaypaq 
 jesusllaymi sonqoy hunt'aykuchiq 
 t'antan almallaypaqpas 
 payllan mikhuchiqniypas 
 llakiypipas sonqoy kusirichiq 
 ancha munakuqmi jesusniyqa 
 paytapunin munasaq 
 payllamantan willasaq 
 yanapallawanqan jesusniyqa 
 
 
 ¿pitaq kayman uraykamurqan? 
 jesús qespiqninchismi 
 ¿pitaq wakcha nacemullarqan? 
 qespiqninchis jesusmi 
 munakuymanta takisun 
 huk sonqolla llapanchis 
 jesusninchista niykusun: 
 "gracias gracias jesuslláy" 
 ¿pitaq wañupullawarqanchis? 
 kikin qespiqllanchismi 
 ¿pitaq kawsay qowaqnillanchis? 
 jesús rantiqninchismi 
 ¿pitaq k'iriykusqa kallarqan? 
 rantinchispi wañuqmi 
 ¿pitaq huchanchista mayllirqan? 
 yawarninta ch'aqchuqmi 
 ¿pitaq kayman kutimullanqa? 
 kawsarispa ripuqllan 
 ¿pitaq qespisqata pusanqa? 
 khuyaqninchis jesusllan 
 
 
 ¡lma sumaqmi simillayki 
 diosnillay! 
 ancha kusikuy kay sonqoypaq 
 sapa p'unchaymi kallpachawan 
 "ama manchaychu" nillawaspan yayalláy 
 yaqa - yaqaña urmaqtiypas 
 kamaqlláy 
 "wawáy hatariy" nillawaspan 
 sapa paqarin rimallawan 
 mana huchaman urmanaypaq 
 uywaqlláy 
 llamp'u-lamp'ullan simillayki 
 kamaqlláy 
 hina llamp'upas haykuykuqtaq 
 chiri sonqopas rupharichiq 
 rumi sonqopas llamp'uyachiq 
 munaqlláy 
 chaymi munayki qanllataña 
 pusaqlláy 
 tukuy ñanniypi kallpanchaway 
 wiñay-wiñaypaq waqaychaway 
 qanllatapuni servinaypaq 
 kamaqlláy 
 
 
 kawsankin jesús ñoqapaq 
 kawsankin wiñay-wiñaypaq 
 kawsankin hanaq pachapi 
 munakunaypaq 
 sonqowan munawaspaykin 
 muchuspa wañullarqanki 
 wañunay karqan chay cruzpi 
 qanpaq kanaypaq 
 wañupuwasqaykiwanmi 
 tarini wiñay kawsayta 
 sonqoypaq kusikuytapas 
 kusikunaypaq 
 kasaqmi hanaq pachapi 
 qespichisqaykikunawan 
 kusisqa kawsakamusaq 
 wiñay - wiñaypaq 
 
 
 diospa churin cristo 
 qespichiqniy kanki 
 ñoqa wawallaykin 
 reqsikamullayki 
 millay wañuymanmi 
 uraykamurqanki 
 yawarniykiwanmi 
 qespichikuwanki 
 yana huchaymantan 
 maylliykuwarqanki 
 yana sonqollaytan 
 yuraqyachirqanki 
 rantisqaykin kani 
 qanlla kamachiway 
 makiykipin kani 
 aswan yachachiway 
 kaypi urmaqtiyqa 
 sayarichikuway 
 wañukullaqtiyqa 
 jesús pusakuway 
 
 
 qallariypiqa dios kamarirqan 
 hanaq pachata kaytawan 
 lliw kay pachaqa hallp'an kallarqan 
 llapa unuqpas tuyusqan 
 tutayaqninwan pakachikurqan 
 espirituq muyushasqan 
 chawpillanmanta unukunata 
 wichay urayman rakirqan 
 uray pachapin askha unuta 
 huk hawallaman huñurqan 
 chhaynaykuspanmi sumaq hallp'ata 
 ch'akiy-ch'akita ruwarqan 
 hallp'allamantan paqarimurqan 
 munay llanllashaq q'achupas 
 sumaqllatañan rikhurimurqan 
 tukuy ruruyoq sach'apas 
 inti killawan diosqa rakirqan 
 tuta p'unchaykunatapas 
 qoyllor ch'askatan payqa churarqan 
 tutayaykuqtin k'anchaqpaq 
 tukuy challwatan rikhurichirqan 
 urpikunata phalaqpaq 
 hallp'aq patanpin paqarichirqan 
 animaltapas puriqpaq 
 qhepallatañan diosqa kamarqan 
 hallp'allamanta runata 
 warmi qharitan diosqa kamarqan 
 kikinmanpuni rikch'ayta 
 tukuy ruwasqan kaqtan qhawarqan 
 ancha-sumaqña kasqanta 
 
 
 jesusnilláy jesusnilláy 
 munasqaykipaq kawsachikuway 
 akllakusqaykin kallani 
 llamp'u sonqoyoq kaytan munani 
 munasqaykipaq kawsachikuway 
 kamaqnilláy kamaqnilláy 
 kawsachikuway munasqaykipaq 
 kay sonqollayta maylliway 
 k'iskichaqniyta horqoykullaway 
 qanllawanpuni wiñay kanaypaq 
 khuyaqnilláy khuyaqnillay 
 munasqaykipaq kawsachikuway 
 hampiykullaway k'iriyta 
 qechuykullaway nanaynillayta 
 servikunaypaq waqaychakuwan 
 jesusnilláy jesusnilláy 
 kawsachikuway munasqaykipaq 
 almallaytapas pusaspa 
 ruwaynillaywan lliwman 
 k'anchaspa sutiykimanta 
 willarinaypaq 
 
 
 qhawariway kamaqnilláy 
 kikiy mana atillasqayta 
 aswan-aswan manchakusqayta 
 qanllamanta willakunaypaq 
 sumaq - sumaq jesusnilláy 
 sonqollayta yanapaykuway 
 ñannillaypi kallpachaykuway 
 munasqayki ruwanallaypaq 
 maytan nini khuyaqnilláy 
 ¿qhepamanchu kutiripusaq? 
 ¿ñawpaqmanchu icha purisaq? 
 nispay sonqollayta tapuni 
 chaymi qanta qespichiqlláy 
 khuyakuspay waqyakamuyki 
 sonqoymantan mañakamuyki 
 yawarniykiq chanin kallaspay 
 
 
 kawsarichiwayku jesuslláy 
 espirituykiwan 
 kallpachaqniykuwan 
 chiriyasqa sonqoykuta 
 kawsarichiwayku 
 espirituykiwan 
 qanlla servikunaykupaq 
 kawsarichiwayku jesuslláy 
 qanta suyaspaykun 
 t'awiripushayku 
 para suyaq t'ika hina 
 kawsarichiwayku kamaqlláy 
 khuyakuyllaykiwan 
 sumaq simiykiwan 
 sonqoykuta kallpanchaspa 
 
 
 qespichiqlláy qespichiqlláy 
 chakiykimanmi asuykamuni 
 qanlla kasuytan munani 
 qanpin tarini kallpachaqniyta 
 almallaypaqpas pusaqnillanta 
 kamaqnilláy kamaqnilláy 
 sonqollaymantan huchaykunata 
 willakamuyki llapanta 
 willakusqayta uyariykuway 
 yawarniykiwan maylliykukuway 
 munaqnilláy munaqnilláy 
 chakiykimanmi asuykamuni 
 tukuy sonqollay qonaypaq 
 espirituyki hunt'aykuwachun 
 qanllapaqñataq almay kallachun 
 jesusnilláy jesusnilláy 
 ancha kusiytan chayraq tarini 
 hatun samaytan chaskini 
 qespichiqllaymi kapuwasqanki 
 sonqollaymantan munakullayki 
 
 
 ¿manachu ñoqaqa willayman 
 jesuspa siminmanta? 
 ¿paypaqchu manaqa takiyman 
 qollanan sutinmanta? 
 urpipas takillanpunin 
 pachalla illarimuqtin 
 sach'apas maywikunpunin 
 wayralla wayrarimuqtin 
 ¿chaychuya manaqa ñoqallay 
 simiywan willakuyman? 
 ¿jesuspa qespisqan kashaspay 
 sonqoywan munakuyman? 
 urpipas sumaqtan takiykun 
 ñoqapas takipusaq 
 sach'apas diosmantan willakun 
 ñoqapas willakusaq 
 
 
 khiskamanta coronata ruwarqospankun 
 jesusniypa umallanman churaykurqanku 
 asikuspa p'achallanta llat'arqospankun 
 sani-puka p'achallawan churaykurqanku 
 asikunankupaq 
 jesuslláy jesuslláy 
 reqsikuykikun rantiqniykupaq 
 qespiqlláy qespiqlláy 
 chaskikuykikun señorniykupaq 
 "kayqayá judiopi munaychakuq" nispankun 
 soqostataq varanpaqpas hap'ichirqanku 
 huknin huknin ñawpaqenpi qonqorispankun 
 thuqaykuspa umallanpi k'irillarqanku 
 muchuchinankupaq 
 yaqa urman-urmantaña horqollaspankun 
 simón sutiyoqwan cruzta apachirqanku 
 chayachispa llasaq cruzpi chakataspankun 
 iskay suwaq chawpinpitaq churaykurqanku 
 wañuchinankupaq 
 vinagreta p'osqoyoqta chhaqruykuspankun 
 "unuta qoriway" nillaqtinpas qorqanku 
 ruwasqañan nispa cruzpi wañusqanraykun 
 iñiqkuna qespikuyta aypaykullayku 
 kawsanallaykupaq 
 
 
 sumaq-sumaq k'ancha jesusniypa 
 wañusqan cruzpi yuyaspaymi 
 makiykunaq ruwallasqantapas 
 q'opata hina qhawashani 
 jesusnilláy waqaychaykullaway 
 paytukuq runa kanaymanta 
 cruzllaykiwan yuyariykuchiway 
 aswanraq hucha atipayta 
 qhawariykuy munakuynillanta 
 chakinta makinkunatawan 
 lanzaq chay clavoqpas k'irisqanta 
 yawarllan phullpuriykamushan 
 qhawariykuy munakuynillanta 
 k'irinta yawar phawamushan 
 ¿maypiñataq chhayna munakuyta 
 noqallay kaypi tarillayman? 
 lliw pachantin kaqpas kapuwanman 
 jesusnillayman qoykunaypaq 
 chaypas mana sirveq q'opas kanman 
 chayraykun qoni almallayta 
 
 
 cieloykita saqeykamuspaykin 
 hamurqanki kaypi naceq 
 wasitapas mana tarispaykin 
 pesebrepi nacerqanki 
 sonqollayman haykuykamuy 
 jesusníy 
 qoykin tiyakunaykipaq 
 aswan-aswan haykuykamuy 
 jesusníy 
 wiñay kawsakunanchispaq 
 huchaq ñit'iykusqan runakuna 
 qespichiqmi hamurqanki 
 munakusqaykita rikushaspán 
 aswan wañuchirqasunki 
 qespichisqan kusiykukusaqku 
 kayman kutimullaqtiyki 
 phuyu ukhumantan "hamuy hamuy 
 churilláy" nimuwankiku 
 
 
 huk tutan ch'askapas 
 k'anchaykushaqtin 
 killapas sut'iykushaqtin 
 k'anchashaq cielota saqeykamuspan 
 belenpi jesús nacerqan 
 angelkunan takispa 
 "gloria kachun cielopi diosllapaq 
 thak-kayñataq kay pachallapaq 
 runapaqtaq allin" nimurqan 
 jesusmanta willaspan 
 uywaqpas puñunan pesebrellapin 
 anchata khuyawaspanchis 
 wiñaypaq qespiyta munawaspanchis 
 belenpi jesús nacerqan 
 mamanmi wawanta walthaykullaspan 
 kusisqa marq'ariykuspan 
 uywaqpas mikhunan kaqman churarqan 
 belenpi jesús naceqtin 
 
 
 cenaykipin kashallayku 
 huk sonqolla señorlláy 
 rantiykupi wañusqayki 
 yuyariykuq jesuslláy 
 llapaykun llapaykun 
 chakiykipi jesuslláy 
 t'antapitaq yuyariyku 
 vinopipas señorlláy 
 cuerpollayki yawarllayki 
 qosqaykita maylliqlláy 
 ñoqaykun ñoqaykun 
 yuyariyku khuyaqlláy 
 cruzpi wañusqaykiraykun 
 kawsashayku qespiqlláy 
 yawarniykiraykutaqmi 
 reqsiykiku señorlláy 
 qoykikun qoykikun 
 sonqoykuta jesuslláy 
 qanllamantan llapallayku 
 mañakuyku señorlláy 
 saminchaykukuyllaykita 
 almaykupaq pusaqlláy 
 qowayku qowayku 
 llimp'ariqta jesuslláy 
 
 
 señor jesús chaskiykuwayku 
 mañakamusqaykuta 
 qayllaykipi huñuykunakuq 
 iskay wawallaykipaq 
 qanpa sumaq saminchayniyki 
 paykunapaq kallachun 
 atiyniyoq espirituyki 
 sonqonkupi tiyachun 
 sapa p'unchay kawsayninkupi 
 qanwanpuni kallachun 
 gloriaykiman waqyariqtiyki 
 hamunallankukama 
 
 
 diosman gracias kachun 
 jesuspa sumaq sutinpi 
 warmi qharin kunan 
 paykuna sonqonkumanta 
 munaykunakuspan 
 hukllachaykukunku 
 diosña paykunata 
 kawsashaq espíritunwan 
 saminchaykullaspa 
 munasqan wawankunata 
 khuyanakuyllapi 
 kawsakunankupaq 
 dioslla yuyachichun 
 llakiypi kusikuypipas 
 sinchi muchuypipas 
 jesusman asuykuspanku 
 sumaq diosllanchista 
 servikunankupaq 
 
 
 huktawanmi kay pachapi 
 rikuykunakunchis 
 abrazaykunakullanchis 
 kaqlla huñuykusqa 
 sonqonchispas rupharishan 
 kusikuyllamanta 
 qanllapaqña diosnilláy 
 graciasllayku kachun 
 qanllapaqtaq jesuslláy 
 yupaychaynillayku 
 diosmi kutichimusunki 
 kayman allillanta 
 paymi pusakamusunki 
 mana allinmanta 
 sapa p'unchay waqaychaspa 
 kusi-kusillata 
 khaynallata kawsakusun 
 ch'uya munakuywan 
 diosllanchista servikusun 
 tukuy sonqonchiswan 
 jesús waqyamuwaqtinchis 
 ripunanchiskama 
 
 
 wawqellanchismi ripukushan 
 yayallanchiswan tiyaq 
 kunallanpunin haykuykushan 
 diospa wasinpi kawsaq 
 kay pachataña saqeykuspan 
 diospa kasqanman ripun 
 lliw munasqanta saqeykuspan 
 payqa chinkariykapun 
 ñoqallanchispas ripusunmi 
 diosña "hampullay" niqtin 
 qespichisqaqa kawsasunmi 
 cuerpo wañupuqtinpas 
 jesusnillanchis hamuqtinmi 
 kuska kutimusunchis 
 qespichisqaqa payllawanmi 
 munaychakapusunchis 
 
 
 jesusllanchis kutimuspanmi 
 kay hinata tarimuwasun 
 wakinchistan llank'ashaqta 
 wakintataq puñushaqta 
 hinaqtinmi qonqayllamanta 
 wawallanta hoqariwasun 
 diosninchispa simillantataq 
 uyarispan angelninkuna 
 kayneqmanta chayneqmanta 
 hanaqmanta uraymanta 
 llapachallan runakunata 
 khuyakuywan huñuykuwasun 
 hinaqtinmi wawqenchiskuna 
 wañuqkuna kawsarimpunqa 
 usqhaytataq ñoqanchispas 
 kay pachapi kawsaqkuna 
 kuskallaña hoqariykusqa 
 ripusunchis phuyu ukhuman 
 chayananchis hanaq pachapi 
 ñak'ariypas tukukunqañan 
 tutayaqpas lliwñan chinkan 
 jesusllañan lliwta k'anchan 
 diosllanchistan rikuykullasun 
 payllatañan yupaychallasun 
 kaykunata suyashaspaqa 
 ch'uya sonqo kawsakullasun 
 supaymanta cuidakuspa 
 tutatapas p'unchaychaspa 
 yayanchista yupaychaspataq 
 saminchista chaskinanchispaq 
 
 
 kay pachapi tukuy kaqtan 
 allin kaqtan sumaq kaqtan 
 hatun kaqtan huch'uy kaqtan 
 yachayniyoqtan atiyniyoqtan 
 diosnilláy qan kamallarqanki 
 adoraykin diosnilláy 
 yupaychaykin yayalláy 
 sonqoymantan munakuyki 
 jesusniypa sutillanpi 
 sumaq-sumaq urpichatan 
 ruwarqanki raphrantinta 
 kayman chayman phalarispan 
 misk'i-misk'ita takiykullaspan 
 qanta alabanasuykipaq 
 chhaynataqmi kamarqanki 
 yanay-yana orqotapas 
 puririshaq mayutapas 
 munasqaykita ruwallaspanku 
 lliwpas yupaychanasuykipaq 
 intitapas ch'askatapas 
 wayratapas qasatapas 
 chirawtapas poqoytapas 
 llapachallantan unancharqanki 
 yuyarispay adoranaypaq 
 
 
 aychallaymi sonqollaywan 
 lliwpi hukllachaykukuspa 
 tuta p'unchay huchallaywan 
 almallayta ñit'iykushan 
 !imañataq kay aychayqa! 
 !imañataq kay sonqoyqa! 
 huchallaman urmay munaq 
 urmayllaman almay pusaq 
 diosnillaymí qelqallanwan 
 sapa p'unchay willawaspan 
 "hamuy wawáy" nillawaspan 
 marq'ayninpi waqaychawan 
 k'umuykuspa willaqtiymi 
 ukhuymanta nillaqtiymi 
 "ama manchakuychu" niwan 
 jesuswantaq kallpachawan 
 khuyawanmi diosnillayqa 
 cuidawanmi jesusllayqa 
 urmaqtiymi hoqariwan 
 llakiqtiymi kusichiwan 
 
 
 kay pacha hanaq pacha cuidaq diosmi 
 ñoqatapas cuidakuwan 
 wayra qocha para kamachiqmi 
 ñoqatapas kamachiwan 
 munakuykin diosnilláy 
 sumaq - sumaq yayalláy 
 llanllashaq q'achu t'ika wiñachiqmi 
 ñoqatapas wiñachiwan 
 tuta p'unchay rikhurichiqtaqmi 
 ñoqatapas kawsachiwan 
 lliw munay sumaq sach'a ruruchiqmi 
 ñoqatapas ruruchiwan 
 alton phalaq cóndor mikhuchiqmi 
 ñoqatapas mikhuchiwan 
 qhawasqay inti killa k'anchachiqmi 
 ñoqatapas k'anchachiwan 
 tukuy rikch'aq urpi waqaychaqmi 
 ñoqatapas waqaychawan 
 munaqniy diospa churin hamuqtinmi 
 munakuywan tinkumusaq 
 tiyasqanman pusakuwaqtinmi 
 wiñaypaqñan kawsamusaq 
 
 
 diosnillayqa atiywanmi 
 waqaychawan 
 orqopipas mayupipas 
 chiri wayra qaparispa 
 hamuqtinpas makinwanmi 
 hark'aykuwan 
 munakunin diosnillayta 
 adoranin yayallayta 
 yupaychanin jesusllayta 
 wañuymanta horqoqniyta 
 kay pachapi llakiqtiypas 
 waqaqtiypas 
 diosnillaymi kusichiwan 
 runakuna chiqniwaspa 
 rimaqtinpas 
 payllapunin upallachin 
 millay hucha muyuwaspa 
 hamuqtinpas 
 diosnillaymi vencechiwan 
 iñiynillay pisiq hina 
 kariqtinpas 
 payllataqmi yapaykuwan 
 llumpaq-llumpaq khuyaqniymi 
 diosnillayqa 
 wiñaypaqmi uywakuwan 
 huktawanmi sonqollayta 
 qoni payman 
 munasqanta ruwananpaq 
 
 
 tukuy unanchaq jesuslláy 
 qayllaykimanmi asuykamuni 
 huchallaytan q'epimullayki 
 manayniytan apamullayki 
 sumaq-sumaq yawarllaykiwan 
 ch'uyay-ch'uyata maylliykukuway 
 wañunaymanta horqoqlláy 
 qanllamanpunin apamullayki 
 mana reqsiy millay sonqoyta 
 sapa p'unchay iskayrayaqta 
 kallpachakuq atiyllaykiwan 
 cheqaq sayaqta ruwaykukuway 
 huchallaymanta qespiqlláy 
 tukuy almaytan qanman qomuyki 
 ñawiy simiy qanpaq kallachun 
 makiy chakiy qanpaq ruwachun 
 tukuy ima qowasqaykipas 
 munasqaykipi servikullachun 
 tukuy sonqowan khuyaqlláy 
 khuyakuyllaykin hunt'aykullawan 
 kusikuytan chayraq tarini 
 sonqollaypin chaskikullayki 
 aswan-aswan hunt'aykukuway 
 sutillaykita yupaychanaypaq 
 
 
 jesuslláy ¿maymantaq risaq? 
 ¿ pillamantaq asuykusaq? 
 tukuy sonqo willaykukuq 
 llakillaypas paskariykuq 
 ¿mayumanchu qaqamanchu? 
 ¡manan manan! qanllamanmi 
 jesús qanmi khuyawanki 
 huchallaytan maylliwanki 
 almallaytan kallpanchanki 
 chaymi hap'ipakamuyki 
 hucha muyullawaqtinqa 
 kutichiypas kawaqtinqa 
 ¿imaynatan atipayman? 
 jesuslláy ¿pimantaq riyman 
 santomanchu illamanchu? 
 llakiy ñit'illawaqtinqa 
 wañuy muyullawaqtinqa 
 ¿imaynatan qhepanchasaq? 
 jesuslláy ¿pimantaq risaq 
 huchasapa runamanchu? 
 yachaykunan pisillawan 
 kallpallaymi chinkariwan 
 ¿imaynatan tarillasaq? 
 jesuslláy ¿pimantaq risaq 
 yachaqmanchu qhapaqmanchu? 
 
 
 jesusnillayku 
 llapallaykuman 
 hunt'aykuwayku 
 kawsarimpuyniykiq 
 lliw atiyninta 
 sonqoykumanta 
 adorayniyku 
 lliw ch'uya kananpaq 
 hunt'aykuwayku 
 sonqollaykuman 
 cheqaq kallpayoq 
 espirituykita 
 almallaykupi 
 manchakuykuna 
 llakikunapas 
 chinkaripunanpaq 
 ñannillaykupi 
 kallpachawayku 
 aychaykutapas 
 negarparispayku 
 kayman kutimuy 
 p'unchaynillaykiq 
 illariyninta 
 suyanallaykupaq 
 
 
 wiñaymanta wiñaykama 
 munayniyoq jesuslláy 
 chakiymanta umaykama 
 onqosqallan tarikuni 
 sinchi-sinchi rumiyasqan 
 sonqollaypas cristolláy 
 huchallaypa qhellichasqan 
 tuta p'unchay ñak'arishan 
 manan kanchu khuyawaspa 
 hampiykuqniy señorlláy 
 aceitewan hawiwaspa 
 nanaynillay samaykuchiq 
 simillaykin munakuywan 
 rimaykuwan khuyaqlláy 
 hampisunkin k'irillanwan 
 iñikullay nillawaspa 
 tukuy sonqon cruzllaykiman 
 hamullani jesuslláy 
 yawarllaykiq ch'aqchusqanwan 
 wiñaypaqña maylliykuway 
 
 
 ñawi ruwaq diosnilláy 
 ñawillayta kichariway 
 qelqallayki qhawanaypaq 
 qhawallaspay yachanaypaq 
 wawqey yachachimunaypaq 
 yuyay qokuq yayallay 
 yuyayniyta kichariway 
 simiykita yuyanaypaq 
 munayniyki ruwanaypaq 
 qanlla yupaychamunaypaq 
 yachay qokuq señorlláy 
 yachaytaña qoykullaway 
 takiykita yachanaypaq 
 tukuy sonqo takinaypaq 
 qanta yupaychamunaypaq 
 kallpa qokuq diosnilláy 
 kallpallayta yapaykuway 
 ñanniykipi purinaypaq 
 simillaywan willanaypaq 
 qanta servikamunaypaq 
 
 khuyapayaykukullaway diosnilláy 
 sinchi khuyapayakuyniykiman hina 
 tukuy mana kasukuyniykunatapas 
 pichaykukullaway 
 aswan-aswan maylliykuway yayallay 
 mana allin ruwallasqaykunamanta 
 llapa millay yana huchaykunatapas 
 ch'uyayaykuchiway 
 huchallaytan reqsikuni ruwaqlláy 
 huchallayqa yuyayllaypipunin kashan 
 qanllatataq huchallaywan phiñachiyki 
 pampachaykullaway 
 huchallaypin nacerqani señorlláy 
 hina huchallaypitaqmi mamallaypas 
 ñoqallayta wiksalliykukullawarqan 
 ch'uyayaykuchiway 
 hisopowan ch'uyanchaway diosnilláy 
 hinaqtinmi ch'uyay-ch'uyallaña kasaq 
 rit'imanta astawanmi yuraqyasaq 
 yuraqyaykuchiway 
 uyaykita pakaykullay yayalláy 
 tukuy niraq hucha ruwallasqaymanta 
 ch'uya sonqotaña ruwaykukullaway 
 mosoqyaykuchiway 
 sumaq qayllaykimantaqa señorllày 
 ama mayllamanpas wikch'uykullawaychu 
 espirituykitaq takyachillawachun 
 kusiykuchillaway 
 
 
 señor diosmi kachamurqan 
 sumaq-sumaq churillanta 
 tukuy sonqo munasqanta 
 kay pachapi nacenanpaq 
 runamanmi tukullarqan 
 huchayoqta qespinanpaq 
 kay pachaqa hunt'an karqan 
 belén llaqta hunt'allataq 
 tambollanpas k'iskillataq 
 mana samay tarinanpaq 
 tayta-maman maskhallaspan 
 pesebreman haykuykurqan 
 tukuy iman puñunayoq 
 animalpas iphiñayoq 
 urpichapas q'esayoqmi 
 jesuspaqa manan kanchu 
 chaymi cristo chaskikuyki 
 haykuykamuy sonqollayman 
 manan pipas yacharqanchu 
 qespichiqpa nacesqanta 
 angelkunaq takisqanta 
 michiqkunaq ninankama 
 paykunallan yupaycharqan 
 hinaspataq willakurqan 
 pi manaña munaqtinpas 
 ñoqapaqmi nacerqanki 
 ñoqaraykun wañurqanki 
 ñoqapaqmi kawsankipas 
 wiñaypaqmi munakuyki 
 qantataqmi adorayki 
 
 
 señor jesúsllaymi 
 khuyakuqnillaymi 
 kawsarichiwaqniy 
 kallpachallawaqniy 
 khuyaqnillaytachu 
 rantiqnillaytachu 
 ñoqa saqellayman 
 kaypi qonqallayman 
 kay pachapi kaqchu 
 qori qolqe kaqchu 
 sumaqyachiwanman 
 kusichillawanman 
 sumaq mikhunachu 
 misk'i ukyanachu 
 wiñachillawanman 
 q'ochuchillawanman 
 icha uywaqniychu 
 amigoykunachu 
 almay pusaq kanman 
 sonqoy hunt'aq kanman 
 manan allin kaqpas 
 nitaq munay kaqpas 
 hunt'aykullawanchu 
 kusichillawanchu 
 qan jesusnillaymi 
 qan qespichiqllaymi 
 tukuy imay kanki 
 chaymi munakuyki 
 qanpan almay cuerpoy 
 qanpan tukuy sonqoy 
 qatikullasqaykin 
 servikullasqaykin 
 
 
 gloria qespichiq jesuman 
 gloria munakuyninmanta 
 gloria wiñay-wiñaypaqpas 
 wayllusqay jesusníy 
 sonqoykiwan munawaspa 
 chakatasqa wañurqanki 
 munakuwasqaykirayku 
 wayllusqay jesusníy 
 suyanin wañuyllaykipi 
 chaywan ñoqaq kawsayniyta 
 wiñaypaq rantiwarqanki 
 wayllusqay jesusniy 
 rikusqaykin haqayneqpi 
 qanwan samakuq risaqmi 
 ñawpaqeykipi q'ochukuq 
 wayllusqay jesusníy 
 
 
 pantarqani purispa 
 ch'usaq orqokunapi 
 hucha ñanta qatispa 
 urmarqani qaqapi 
 qanpin jesús iñini 
 qantan suyakushayki 
 urmasqa chitaykita 
 hoqariway michiqniy 
 cruzpi wañuyniykiwan 
 huchaymanta horqoway 
 yawar hich'asqaykiwan 
 huchaymanta maylliway 
 qanpin jesús iñini 
 qantan suyakushayki 
 kay wakcha chitaykita 
 qespichiway michiqniy 
 chinkasqa rikukuspan 
 qanman-jesús hamuni 
 qespikuyta maskaspan 
 chakiykiman qayllani 
 qanpin jesús iñini 
 qantan suyakushayki 
 chinkasqa chitaykita 
 pusakuway michiqniy 
 
 
 cruzpin sumaq qespichiq wañurqan 
 tukuy huchaytataq pay aparqan 
 qespichiwananpaq qoykukurqan 
 munakuq jesusqa 
 gloria qespichiqman 
 khuyakuq apuman 
 jesusmi wañuymanta horqowan 
 kawsarichillawan 
 wañuyninwan pampachaykullawan 
 huchayta yawarninwan maylliwan 
 ch'uyata pay sonqoyta ruwawan 
 kusirichillawan 
 jesuspin kawsay unuqa kashan 
 ch'akisqakuna hamuychis kunan 
 paymi unuta qoyta munashan 
 qayllaykuqkunaman 
 ama qhepaspa huchayoq hamuy 
 suyashasunkin jesús qayllaykuy 
 munakusunkin qanta chimpaykuy 
 qespichiqninchisman 
 
 
 kunan diosniyku 
 yupaychamuykiku 
 jesús churiykirayku 
 qespiwankiku 
 gloria qanman diosnillayku 
 yupaychamuykiku 
 aleluya diosnillayku 
 wiñay-wiñaypaq 
 qan jesusniyku 
 chay k'anchayniykita 
 saqespa hamurqanki 
 ñoqaykurayku 
 santo espíritu 
 yupaychamuykiku 
 kusikuyta kallpata 
 qan qowankiku 
 
 
 huchasapa uyárikuy 
 jesusmi waqyasunki 
 diosniykiman kutirikuy 
 paymi qespichisunki 
 kunallan riy jesusman 
 chakatasqa wañuqman 
 haykullayña kawsayman 
 wañuychus qanman hamunman 
 ¿imanawaq chay pacha? 
 mana pichasqa huchawan 
 riwaqchari muchuyman 
 ama qhepanchaychu diosta 
 qespikuytan qosunki 
 pay aparqan huchaykita 
 qosunkitaq kawsayta 
 cristo wañurqan kurkupi 
 qanpa wañunaykita 
 qanraykun warkusqa karqan 
 yawarninta hich'arqan 
 
 
 cenaykipi huñukuyku 
 huk sonqolla jesusníy 
 wañusqaykita yuyariq 
 ñak'arisqaykitawan 
 jesusníy jesusníy 
 rantiypi wañurqanki 
 t'antapitaq yuyariyku 
 qespikuyniykumanta 
 vinopitaq yuyariyku 
 yawar hich'asqaykita 
 munakuq jesusníy 
 wañurqanki qan cruzpi 
 jesusniy yupaychaykiku 
 tukuy sonqoykumanta 
 gloria kachun sutiykiman 
 kunanmanta wiñaypaq 
 diosnilláy diosnilláy 
 qanta yupaychaykiku 
 
 
 liw waynakuna kay iñiyrayku 
 maqanakusun hucha pachawan 
 saqrapas ni atipawasunchu 
 jesús yanapawasun 
 kaypi muchusun chay 
 huk p'unchay glorianpi 
 tiyasun q'ochurikuypi 
 payta munakuspa cruztapas 
 apasun 
 payqa pillutataq qowasun 
 ama chiri sonqo kasunchischu 
 munakuyninchispas pisichunchu 
 kallpachakusun jesusninchispi 
 paypi iñisqanchispi 
 ch'uya kawsayta lliw munasunchis 
 espiritupitaq purisunchis 
 kusi kawsayta wiñay-wiñaypaq 
 cristo qonqa llalliqman 
 
 
 sumaq diosniypa wasinpi 
 manan kanqachu llakikuy 
 tukuy kaypi muchusqaymi 
 phuyu hina chinkapunqa 
 ñak'ariypas kanqañachu 
 nanay waqay tukukunqa 
 manan yuyarisaqñachu 
 diosniypa wasinpi kaspa 
 llakisqacha kaypi kayman 
 diosniymantaqa karupi 
 wakintaq paywan kankuman 
 qespisqataq kusikuypi 
 hanaq pacha diosniypapin 
 ch'uya munakuyqa kanda 
 sumaq diosniypa wasinpin 
 kusi kawsayniyqa kanqa 
 diosniywanña kasaq hinan 
 wiñay ñoqa kusikusaq 
 tukuy kaypi muchusqaymi 
 kusikuyman tukupunqa 
 
 
 gloria kawsaymanmi ripukushaniña 
 diospa kaynillanwan saminchaykusqaña 
 suyasqay ilaqtaman samiyoq wasiman 
 jesusniy kicharqan ñanta yawarninwan 
 kay llulla pachapi kay weqe kawsaypi 
 llakillan imapas muchuyllan hayk'apas 
 kusikuykunata q'ochukuykunata 
 kaypichu maskhayman kaypichu tariyman 
 llakillan kaypiqa waqayllan kaypiqa 
 ripukushaniñan jesuswan samakuq 
 diosniywan kawsaspan samayta tarini 
 diosniywan tiyaspan thak-kayta reqsini 
 yanapaykullaway khuyakuq jesuslláy 
 pisi kallpaykita awqay atipayta 
 manchay-manchaytañan hucha rimarishan 
 huchaq qhepantataq llakiy chayamushan 
 pusakapullaway munakuq jesuslláy 
 kusisamiykiman hanaq pachaykiman 
 
 
 ñawillaymi jesusnilláy 
 mana allin qhaway munaq 
 qhawaykuspa aswan munaq 
 munaykuspa ancha khuyaq 
 qanllaña jesusnilláy 
 ñawiyta simiytapas 
 makiyta sonqoytapas 
 ch'uyayachiy jesuslláy 
 simillaymi señornilláy 
 tukuy mana allin rimaq 
 hayaqtaraq p'osqotaraq 
 mirariykuchispa rimaq 
 makillaymi qespichiqlláy 
 sinchi mana allin ruwaq 
 kayneqmanraq chayneqmanraq 
 allinpitaq musphaykachaq 
 sonqollaymi pampachaqlláy 
 tukuy rikch'aq hucha munaq 
 munaykuspa usqhay ruwaq 
 ruwaspataq ancha munaq 
 
 
 ch'uyay-ch'uya diosnilláy 
 qan sapallaykin kapuwanki 
 kay pacha hanaq pacha 
 imaymana rikch'aq kamariq 
 graciastan qoyki sumaq diosniy 
 sumaq munakuyniykimanta 
 chinkay ñanta rishaqtiy 
 qayllaykiman pusawarqanki 
 llapa-atipaq diosnilláy 
 qan sapallaykin kapuwanki 
 kaypipas cielopipas 
 yupaychakunay sumaq diosniy 
 huchallapi kashaqtiy 
 churiykita kachamurqanki 
 huchaq mawk'asqan kaqtíy 
 mosoq runata kamawanki 
 ancha sumaq diosnilláy 
 sumaq qespíchiq jesusnillay 
 cheqaq santo espíritu 
 yanapallaway wawaykita 
 
 
 munakuq cristo qanllatapunin 
 yupaychasqayki kawsanaykama 
 sumaq qespichiq yanapallaway 
 qanllatapuni yupaychanaypaq 
 sumaq qespichiq maypin tariyman 
 qan hinataqa yupaychanaypaq 
 mana yachaspan yupaycharqani 
 kay pacha kaqta ñawsa kayniypi 
 kunan ichaqa reqsikuykiña 
 munakuqniyta qespichiqniyta 
 chaymi qanllata yupaychasqayki 
 cheqaq diosniyta servikusqaski 
 
 
 jesucriston wiñay kawsaq 
 qanmi kanki diospa churin 
 manapunin qonqaymanchu 
 sutillayki yupaychayta 
 inti killa ch'askakuna 
 orqokuna pampakuna 
 lmaymana kamasqaykin 
 yupaychallasunkipuni 
 chaymi ñoqa wawallayki 
 huchaymanta pampachasqa 
 manapuni qonqaymanchu 
 sapallayki yupaychayta 
 imaymanan kay pachapi 
 yuyayniyta muspharichin 
 qespiqniypi iñiyniymi 
 kawsayniyta kallpanchawan 
 kay pachapi mana allin 
 ñak'ariyña hamuqtinpas 
 allinkaqwan kutichispa 
 atipasaq jesusniywan 
 
 
 adorallasaqmi hatun diosniytaqa 
 yupaychallasaqmi cristo jesustaqa 
 munakuqniytaqa kawsay qoqniytaqa 
 qespichiqniytaqa kusiy qoqniytaqa 
 hanaq pachamantan uraykamurqanki 
 calvario patapin ñak'arillarqanki 
 huchasapakunaq qanpi iñinanpaq 
 millay kawsaymanta qespikapunanpaq 
 qanmi cristo kanki qespichiqnillayku 
 qanmi jesús kanki kawsaq diospa churin 
 yawarllaykiwanmi rantiykukuwanki 
 k'irillaykiwanmi hampiykukuwanki 
 chaymi ñoqa qoyki tukuy sonqollayta 
 chaymi ñoqa qoyki tukuy kawsayniyta 
 chaypi tiyakuspa yachachiwananpaq 
 chaypi tiyakuspa kawsaysiwananpaq 
 adorallasaqmi cheqaq diosniytaqa 
 yupaychallasaqmi diospa churintaqa 
 adorallasaqmi hatun diosniytaqa 
 yupaychallasaqmi cristo jesustaqa 
 
 
 
 dios yayayku 
 wawaykikunan 
 qayllaykiku 
 k'umuykukuywan 
 señor waqaychawayku 
 uma hoqariymanta 
 qoykullawaykupuni 
 llamp'u sonqo takiyta 
 sutiykitan 
 yupaychaykiku 
 sonqoykuwan 
 takimuspayku 
 
 
 diosniy munakuqmi kanki 
 diosníy khuyakuqmi kanki 
 llakikuy p'unchaypipas 
 yanapaykullaway 
 cristo waqaychaway 
 jesús munakuqmi kanki 
 jesús khuyakuqmi kanki 
 tukuy huchaykunata 
 pampachaykullaway 
 cristo qespichiway 
 cristo qespichiqniy kanki 
 cristo pusaqniymi kanki 
 kay hucha pachamanta 
 qespichikullaway 
 cristo pusakuway 
 qoway bendicionniykita 
 qoway yanapayniykita 
 saqrata atipaspa 
 qanwan ripunaypaq 
 cristo yanapaway 
 
 
 hatun yayallay munakuwanmi 
 chaymi kachamun qhapaq churinta 
 paymi nacerqan runa tukurqan 
 paytaq muchurqan munakuwaspa 
 ñawsakunatan qhawarichirqan 
 such'ukunatan puririchirqan 
 wañuqkunatan kawsarichirqan 
 onqoqkunatan qhaliyachirqan 
 tukuy sonqoywan adorasqayki 
 ancha munakuq hatun yayallay 
 mana qonqaspan yupaychasqayki 
 ancha khuyakuq cristo jesuslláy 
 
 
 señorpa p'unchayninpiqa 
 huñuykukuspanchis 
 kawsaq diosta yupaychasun 
 kusikuy sonqowan 
 señorpa p'unchayninpiqa 
 yuyarisunpuni 
 señorninchis jesucristoq 
 kawsarimpusqanta 
 calvariopin qhawarinchis 
 sumaq qespichiqta 
 kay pachantin runarayku 
 cruzpi wañusqanta 
 yupaychasun tukuy sonqo 
 tukuy kallpanchiswan 
 tukuy yuyayninchispiwan 
 qespichiqninchista 
 wañuspapas kawsarimpuq 
 qespichiqninchisqa 
 cheqaqtapunin kawsashan 
 yayanpa qayllanpi 
 kunanqa ñoqanchisraykun 
 mañapushawanchis 
 hánaq pacha yayanmanta 
 qespisqankunapaq 
 
 
 uyariychis hamuq kawsaymanta 
 jesucristoq kutimunanta 
 wiñay-wiñay paywan kawsaymanta 
 hanaq pacha sumaq suyupi 
 haqaypi cielopi 
 chaypi kusikunanchismanta 
 kutimunqan qespichiqninchisqa 
 iñiqkunata pusakapuq 
 ripusunchis paywan kuskallaña 
 hanaq pacha qhapaq suyuman 
 suyana suyana 
 paywan ripunapaq suyana 
 sumaq k'anchay llaqtaman ripusun 
 chaypi sumaq kusi kawsayman 
 llakikuypas waqaypas kanqachu 
 jesucristoq sumaq suyunpi 
 mañana kanqachu 
 ñak'ariypas muchuy kawsaypas 
 mañana awqapas 
 jesucristoq sumaq suyunpi 
 
 
 cielomantan kutimunqa qespichiqniyqa 
 huktawanmi hamullanqa jesusnillayqa 
 mana yachasqayki horan kutiykamunqa 
 huchallapi kawsashaqtan taripasunki 
 iñiqkunan ñawpaqtaqa kawsarimpunqa 
 puñuqkunan ñawpaqtaqa rikch'arimunqa 
 chaymantañan iñiqkuna wicharipusun 
 chay hinapin jesusninchiswan tinkumusun 
 santa qelqan willakushan guerraq kananta 
 diospa simin sut'inchashan muchuy kananta 
 ch'uya qelqan willakushan waqay kananta 
 diospa simin willakushan nanay kananta 
 sonqoykita tapuykukuy runamasilláy 
 sonqoykita t'aqwiykukuy puriqmasilláy 
 cheqaqtachus cielomanqa wicharipunki 
 ichataqchus kay pachapi qhepaykapunki 
 
 
 kunanmi ichaqa tariykukuni 
 munakuq diosniyta 
 makillanwanmi hoqariykuwan 
 hucha kawsaypi wañunaymanta 
 yawarllanwanmi rantiykukuwan 
 supay wasiman haykunaymanta 
 ima sumaqmi munakuyllayki 
 khuyakuq diosnilláy 
 espirítutan qoykullawanki 
 kay sonqollaypi tiyanallanpaq 
 payllapunin yachaykachiwan 
 kay huchamanta t'aqakunaypaq 
 espirituykin kallpanchallawan 
 munakuq diosnilláy 
 kay simillayki willarinaypaq 
 lliw huchasapa runakunaman 
 qelqallaykiwan yachaykachinki 
 kay huchamanta t'aqakunanpaq 
 sumaq kusiytán qoykullawanki 
 munakuq diosnilláy 
 kusi kawsaytan rikuchiwanki 
 qanllawanpuni tiyanallaypaq 
 hatun diosniyta yupaychanaypaq 
 angelkunawan takiykunaypaq 
 
 
 graciastan qoyki sumaq diosnilláy 
 ancha munakuyniykimanta 
 wañuy-pachapi purishaqtiymi 
 munakuywan maskhawarqanki 
 qanllatapunin servikusqayki 
 qanllatapunin yupaychasqayki 
 ancha munakuyniykimanta 
 sumaq misk'i simiykimanta 
 qanllan runata kamallarqanki 
 rikch'ayniyki rikch'ayniyoqta 
 paraisomanmi churaykurqanki 
 qayllaykipi kawsanallanpaq 
 simillaykita mana kasuspay 
 saqraq siminta kasuykurqani 
 wañuyniyta tarinallaypaq 
 kawsayniyta chinkachinaypaq 
 yuyaynillayta kichariykuway 
 iñiynillayta yapaykullaway 
 ch'uya qelqayki qhawanallaypaq 
 simillayki yachanallaypaq 
 
 
 señor ¿imatan qosqayki? 
 qespichiwasqaykimanta: 
 ¿qoritachu qolqetachu? 
 chaypas chaniyoqchu kanman 
 kay sonqollaytan qopuyki 
 chaypi tiyakunaykipaq 
 almay cuerpoytan qopuyki 
 qanpaq llapan kapunanpaq 
 qespichiqniy wañurqanki 
 ñoqarayku chakatasqa 
 imayna munakuq kanki 
 wañunayta wañurqanki 
 imaymana sumaq kaqta 
 kamaqnillay qowankiraq 
 kallpata sumaq kawsayta 
 ¿ñoqari imatan qoyki? 
 ¿llapan kawsaynillaytachu 
 ichari wakillantachu? 
 qespichiqniy qopusqayki 
 sapallaykiq kapunanpaq 
 qespichiqniy yanapaway 
 qayllaykipi imán kaqlla 
 qanllapaqña kapunaypaq 
 kunanmanta wiñaykama 
 
 
 kay pachapi khuyasqa wawqellay 
 takisunchis sumaq diosninchisman 
 hatun hatun khuyakuq diosllata 
 tukuy sonqo yupaychaykullasun 
 makillanchis diospaq ruwallachun 
 chakillanchis señorpaq purichun 
 ñawillanchis payta qhawallachun 
 kunkanchispas paypaq takillachun 
 kay pachapi tiyananchiskama 
 watakunan muyuykarqamunña 
 p'unchaykunan pisillaña kashan 
 jesucriston usqhaylla hamunqa 
 llapa wawan pusakapunanpaq 
 runamasíy ¿imaynataq kanki? 
 ¿ñachu diospa qespisqanña kanki? 
 kunanpacha qayllaykuy jesusman 
 diosninchista servikunaykipaq 
 
 
 kay pachapin runa purin 
 huchallapi kawsakuspa 
 diosninmanta t'aqakuspa 
 kawsayninta chinkachispa 
 chaymi diosniy kachamurqan 
 munakusqan churillanta 
 huchasapa maskhananpaq 
 wiñay kawsay qoykunanpaq 
 asuykamuy rumi sonqo 
 maskhaqniyki diosninchisman 
 awqaykita qatispaqa 
 ninamanmi haykuykunki 
 chaymi cristo muchuykurqan 
 huchasapa runarayku 
 pipas payta chaskispaqa 
 mosoq runa kapunanpaq 
 juicio p'unchay chayamuqtin 
 imaynaraq runa kanqa 
 huchallapi kawsaqkunan 
 diosmantaqa t'aqakunqa 
 
 
 ¿qolqellaykipi kaqnillaykipi 
 iñispaykichu purishallanki? 
 qolqellaykiqa kaqnillaykiqa 
 llapachallanmi tukukapunqa 
 huchallaykiqa viciollaykiqa 
 p'unchay-p'unchaymi watashasunki 
 ukhu-pachaman haykunaykipaq 
 wiñay-wiñaypaq waqanaykipaq 
 diospa churinqa cristo jesusqa 
 munakuywanmi waqyashasunki 
 makinkunata mast'ariykuspan: 
 "hamuy wawalláy" nimushasunki 
 ama qhepaychu ama suyaychu 
 usqhayta chimpay qespichikuqman 
 chaytaq waqawaq chaytaq llakiwaq 
 wiñay muchuypi rikukuspayki 
 
 
 huchayoq hamukuy jesusman 
 hamuy yuyayman kutirikuy 
 diosninchismi waqyashasunki 
 hamuy usqhay chaskiykukullayña 
 ¿huchaq ñit'isqanchu kashanki 
 kawsayniykipi llakikuylla? 
 jesusmi nishasunki kunan: 
 "hamuy ñoqan saminchallasqayki" 
 jesús hamunqa kay pachaman 
 tukuy runatan huchachanqa 
 huchayoqtan muchuchillanqa 
 qespisqantan pusakapullanqa 
 kunanmi qespikuy p'unchayqa 
 paqarinqa icha mañana 
 suyarisaqraq ninki chayqa 
 paqtan punku wisq'aykukunmanña 
 
 
 huchayoq hamuy cristo diosman 
 usqhay chimpamuy qespichiqman 
 hamuqtiykiqa qespisunkin 
 wiñay kawsaytan pay qosunki 
 qespichikuqmi waqyasunki 
 huchaykitataq pampachanqa 
 sonqoykipitaq tiyakunqa 
 millay kayniyki chinkapunqa 
 diosnillanchiman hamuqtiyki 
 qespichikuqman qayllaqtiyki 
 manan ninqachu: kutipullay 
 ñitaq ninqachu: q'aya hamuy 
 chimpay usqhayta qespichiqman 
 ama suyaychu q'ayataraq 
 paqtataq q'aya waqay kanman 
 wañuynillayki aypamuqtin 
 
 
 tayta-maman wawankuta 
 kusisqa pusamurqanku 
 jesucristo apunchisman 
 makinpi saminchananpaq 
 jesucristo apunchisqa 
 munanmi wawakunata 
 kachun imayna wawapas 
 qespichiytapunin munan 
 hinan yachachisqankuna 
 wawa pusamuqkunata 
 mana yachaspa hark'arqan 
 jesusman pusamushaqta 
 chayta rikuspan jesusqa 
 anchatapuni anyarqan 
 yachachisqankunataqa 
 amaña hark'anankupaq 
 tayta-mamaq ruwananqa 
 pusananpunin wawanta 
 jesucristo apunchisman 
 wawata saminchananpaq 
 tayta-mamaqa chayrayku 
 uywanan wawankunata 
 qespichiqta reqsichispa 
 ama chinkayman rinanpaq 
 
 
 caná llaqtamanmi waqyasqa karqan 
 jesús qespichiqqa casarakuyman 
 kamachinkunawan qhawaykuq rirqan 
 casarakuqkunan kusikurqanku 
 jesús atíyninta lliwman rikuchin 
 chay cana llaqtapi runakunaman 
 vino pisiqtintaq unullamanta 
 vinoman tukuchin atiynillanwan 
 cheqaq atiyninqa kunankamapas 
 manan tukukunchu kashallanpunin 
 chaymi runakunaq millay-kayninta 
 atiywan tukuchin chanin kananpaq 
 jesusmi saminchan casarakuyta 
 munayninman hiña casarakuqta 
 kaypipas maypipas saminchashanmi 
 paytapas qantapas saminchasunkin 
 
 
 dios yayanchis waqaychasunki 
 paypa hatun atiyninwan 
 qanwanpuni dios yaya kachun 
 ñanniykipitaq pusaspa 
 qanwanpuni qespichiqninchis 
 wasipipas puriypipas 
 qanwanpuni dios yaya kachun 
 maypiña kashaqtiykipas 
 qanwanpuni dios yaya kachun 
 tutapipas p'unchaypipas 
 qanwanpuni santo espíritu 
 llakipipas kusichispa 
 llapanchiswan dios yaya kachun 
 huchamanta waqaychaspa 
 llapanchiswan dios yaya kachun 
 awqamanta waqaychaspa 
 dios munaqtinqa huk p'unchaykama 
 tinkusunchis paypa qayllanpi 
 mana astawan t'aqarinakuq 
 sumaq diosninchispa qayllanpi 
 
 
 runatapas kamaq diosmi 
 inti killa kamaq diosmi 
 imaymana kamaq diosmi 
 atiyniyoq diosninchisqa 
 mana iñiqpa diosninqa: 
 qorimanta qolqemanta 
 pachasmanta k'aspimanta 
 runakunaq ruwasqallan 
 siminpas manan rimanchu 
 ñawinpas manan rikunchu 
 ninrinpas mana uyariq 
 senqanpas mana reparaq 
 makinpas manan llaminchu 
 chakinpas manan purinchu 
 chay hinata runa ruwan 
 runamasin q'otunanpaq 
 manataq purinchu chayqa 
 ayata hinan wantunku 
 imaymana q'ochukuywan 
 kawsaqpas kanman hinata 
 qespisqakunaq diosninqa: 
 wiñay-wiñay kawsaq diosmi 
 simillanwan kamaq diosmi 
 atiyninwan ruwaq diosmi 
 
 
 pacha illarimuytan 
 warmikuna rirqanku 
 sumaq q'apayta apaspa 
 qespichikuq jesusman 
 manan tarirqankuchu 
 jesuspa cuerpontaqa 
 chaymi sut'inchawanchis 
 jesús kawsarisqanta 
 angelkunan willarqan 
 jesús kawsarisqanta 
 willaqmi kutirqanku 
 yachachisqankunaman 
 pedron wayna juanpiwan 
 qhawaq phawarirqanku 
 manan tarirqankuchu 
 jesuspa cuerpontaqa 
 sepulturaqa manan 
 atiyniyoqchu karqan 
 jesuspa cuerpontaqa 
 p'ampaykapunanpaqqa 
 chaymi cheqaq kusikuy 
 qespichiq kawsarisqan 
 lliw paypi iñiqkuna 
 jesús suyanankupaq 
 
 
 cristo diospa churin 
 qespichiqniy kanki 
 wañuyniykiwanmi 
 qespichiwarqanki 
 chakatanamanmi 
 aparqasunkiku 
 ñoqaq muchunaytan 
 qan muchullarqanki 
 imayna munakuq 
 qespichiqniy kanki 
 ñoqaq rantillaypi 
 wañunallaykipaq 
 onqosqan karqani 
 huchapi kawsaspa 
 yawar hich'asqaykin 
 hampiykullawarqan 
 millay huchaymantan 
 pampachawarqanki 
 millay kayniymantan 
 yawarniyki mayllin 
 mañakamullaykin 
 yanapaykullaway 
 tukuy sonqollaywan 
 yupaychallasqayki 
 
 
 
 hucha kawsayta saqespa 
 millay viciota saqespa 
 iñisaq jesucristopi 
 iñisaq pay sapallanpi 
 munanin ñannin puriyta 
 cristo jesuspa ñanninta 
 hucha kawsayta saqespa 
 mosoq kawsaypi purispa 
 sarusaq pay sarusqanpi 
 purisaq pay purísqanpi 
 kawsasaq pay kawsasqanpi 
 tiyasaq pay tiyasqanpi 
 iñinin atiynillanpi 
 iñinin kallpachayninpi 
 iñinin yanapayninpi 
 iñinin waqaychayninpi 
 
 
 apu diosnillaypa 
 siminta kasuspan 
 qelqallanman hina 
 bautizaykukusaq 
 señor yanapaway 
 qelqayki hunt'ayta 
 iñiq t'aqaykipi 
 kamachillaykipaq 
 huchapaq wañuspa 
 qanqaqña kawsasaq 
 mosoq kawsaypitaq 
 kaypi purinaypaq 
 cristo qespichiqpi 
 cheqaq iñisqayta 
 mosoq kawsayniypi 
 lliwman rikuchisaq 
 kay pacha kawsayta 
 saqepullaspaymi 
 hanaq pachallaman 
 kawsakuq ripusaq 
 
 
 yayayku hanaq pachapi kaq 
 sutiyki yupaychasqa kachun 
 qhapaq suyuyki hamuchun 
 munayniyki ruwasqa kachun 
 amataq wateqaymanqa pusawaykuchu 
 aswanpas mana allin kaqmanta 
 qespichiwayku qanpan qhapaq 
 suyupas atiypas qhapaqchaypas 
 wiñay-wiñaypaq amén 
 imaynan hanaq pachapipas 
 hinallataq kay pachapipas 
 sapa p'unchay t'antaykuta 
 kunan qowayku yayallayku 
 huchaykuta pampachawayku 
 imaynan kikiykupiwanpas 
 huchallikuwaqniykuta 
 pampachayku hinallatataq 
 
 
 llapa atipaq 
 sumaq diosniyku 
 mañakuykiku: 
 yanapawayku 
 sumaq simiyki 
 yachanaykupaq 
 espirituyki 
 kunan hamuspa 
 yuyayniykuman 
 sonqoykumanpas 
 simiykitaqa 
 qelqaykullachun 
 uyarisqayku 
 simikunapi 
 yuyaymanaspa 
 kawsallasaqku 
 chanin kawsayta 
 maskhallaspayku 
 cheqaq diosniyku 
 qelqaykitaqa 
 saminchaypuni 
 llapa uyariq 
 wawaykikunaq 
 allin kananpaq 
 
 
 
 mañakuspan kawsarqanku 
 huk sonqolla huk yuyaylla 
 manan iskayarqankuchu 
 señor diospa nisqantaqa 
 askhan diospi iñiqkuna 
 huñulla suyasharqanku 
 pentecostés p'unchaypiqa 
 espirituq atiyninta 
 santo espiritun hamun 
 ancha hatun atiyninwan 
 chayamun suyaqkunaman 
 hunt'aykuntaq atiyninwan 
 chaymi mañakamuykiku 
 santo espirituykita 
 kay wakcha sonqollaykuman 
 tiyakuq haykunanpaq 
 espíritu santo kanki 
 qespichiqniykuq qokuynin 
 qowayku atiyniykita 
 pentecostespi hinaraq 
 
 
 diosniy uyariway 
 lliw mañakusqayta 
 tukuy huchaymanta 
 pampachaykuwaspa 
 diosníy yachachiway 
 allin mañakuyta 
 santo espirituq 
 yanapaynillanwan 
 diosniy yachachiway 
 qanpa munayniyki 
 maskhanaypaqpuni 
 mañakuyniypipas 
 diosníy iñiyniypi 
 kallpanchaykullaway 
 awqay amapuni 
 atipawananpaq 
 diosniy mañakuyki 
 waqaychaykullaway 
 sapa p'unchay hina 
 qanta servinaypaq 
 
 
 ¿imamantan manchakusun 
 noqanchiswan dios kashaqtin? 
 ¿imamantan llakikusun 
 waqaychasqan kashaspanchis? 
 ¿imañataq t'aqawasun 
 diosninchispa makinmanta? 
 wakcha kaspa ¿ñak'ariychu? 
 kay pachapi ¿muchuyllachu? 
 manan atinchu wañuypas 
 ñak'ariypas espadapas 
 hucha kawsaymi ichaqa 
 atin diosmanta t'aqayta 
 dioswan kawsayninchistaqa 
 imañan t'aqawasunman 
 atiyniyoq makinmanta 
 manañan qechuwasunchu 
 
 
 qespisqa wayna-sipas 
 kallpachakusun 
 huchamanta ayqespa 
 ch'uya kawsaypi 
 jesusninchiswanqa 
 atipallasunmi 
 awqanchistaqa 
 payllan kallpachawasun 
 wayna-sipasta 
 awqanchis atipayta 
 yanapawasun 
 chanin kaqta ruwaspa 
 allin yuyaywan 
 kawsasun munakuypi 
 tukuy sonqowan 
 qespichiqninchis munan 
 wayna-sipasta 
 maypiña kaqtinchispas 
 k'anchananchista 
 
 
 manan waqaywanchu 
 manan llakiywanchu 
 qespisqa kaytaqa 
 tarinman runaqa 
 calvario patapi 
 chakatasqa wañuq 
 jesús sapallanmi 
 atin qespichiyta 
 imapas ruwayqa 
 manan atinmanchu 
 hucha pampachayta 
 kay awqa pachapi 
 kay waqay pachapi 
 kay llakiy pachapi 
 qespichiqqa manan 
 astawanqa kanchu 
 cristopi iñispan 
 tarinki kawsayta 
 kunanpacha iñiy 
 qespisqataq kanki 
 
 
 atiyniyoq diosmi kanki 
 mosoqmanta kamariway 
 huchaq mawk'asqan almayta 
 santo espirituykiwan 
 qanmi kanki cheqaq diosniy 
 munayniyoq atiyniyoq 
 millay-kayniyta t'ikraway 
 yuraq rit'ita hinaraq 
 santo espíritun kanki 
 iñinin atiyniykipi 
 qoway atiynillaykita 
 awqay atipanallaypaq 
 diosniy yanapaykullaway 
 munayniyki ruwanaypaq 
 ruwayniypi rimayniypi 
 sutiykita yupaychasaq 
 diosnillayta yupaychasaq 
 jesusniyta yupaychasaq 
 santo espiritutawan 
 tukuy almay sonqoypiwan 
 
 
 huchallapi kawsaspa 
 chinkasqataq kashaqtiy 
 diosniy maskhawarqanki 
 tariwarqankitaq 
 chaymi yupaychamuyki 
 tukuy sonqollaymanta 
 tukuy yuyaynillaywan 
 tukuy kallpallaywan 
 diosniy yanapallaway 
 qayllaykipi kawsayta 
 huchamanta ayqespa 
 qanta servinaypaq 
 diosniy yanapaykuway 
 khuyakuynillaykiwan 
 pampachaykullawaytaq 
 tukuy huchallayta 
 jesuslláy señorlláy 
 tarikuwaspayki 
 khuyakuynillaykiwan 
 qespichiwarqanki 
 
 
 khuyakuq dios taytay waqyakuwarqanki 
 imaynatapunin munakuwanki 
 huchapi kashaqtiy qespichiwarqanki 
 wiñay kusikuyta qowanaykipaq 
 ch'uya diosmi kanki ancha khuyakuq 
 cheqniqniykunata khuyapayaykuy 
 yanqa qasipunin runaqa riman 
 manan kasunichu rimasqankuta 
 cheqnikuqkunaqa kashallankupunin 
 diosniy ñanniykipi may cheqaspipas 
 chaywanpas ñoqaqa kusisqallapunin 
 qanwan purikusaq tukuy sonqoywan 
 familiaykunapas saqerpariwankun 
 qanlla ñoqamanta yuyarikuway 
 askha runakunan cheqnikapushawan 
 diosníy pusakuway wawaykin kani 
 
 
 hanaq pacha llaqta 
 diosniypa llaqtanmi 
 mana tukukuqmi 
 wiñay-wiñaypaqmi 
 kay pacha wasiyqa 
 tukurqakapuqllan 
 phuyu q'osñi hiña 
 ch'usaqyarqapuqllan 
 ama kutiqaspa 
 ama huchakuspa 
 jesuspa qhepanta 
 llapanchis purisun 
 jesuswan rinapaq 
 payta servinapaq 
 ruwananchispunin 
 paypa munayninta 
 cruzpi wañusqanwan 
 kallpachawasunchis 
 mana sayk'uspalla 
 paywan rinanchispaq 
 atipasunpunin 
 awqata huchata 
 lliw wateqaytapas 
 cristoq yawarninwan 
 diospa wasinpiqa 
 wiñaypaq kawsasun 
 payta yupaychaspa 
 munakuyninmanta 
 
 
 cheqaqtan munakun dios kay pachata 
 churintan kachamun kaypi wañuqpaq 
 pillapas iñiqqa qespikunanpaq 
 wiñay kawsayllaman aypaykunanpaq 
 cheqaqtan waqyashan dios lliw runata 
 wiñay chinkaymanta qespichinanpaq 
 pillapas chaskiqqa kawsakunanpaq 
 wiñay wañuymanta qespikunanpaq 
 mana iñiqpaqqa wakichisqañan 
 wiñay ñak'ariylla mana tukukuq 
 munasqa wawqelláy iñikullayña 
 diosmi waqyasunki munakuyllanwan 
 
 
 cielopi cielopi wasikuna 
 haqaypi haqaypi tiyanaqa 
 chaymanmi ripusun wawankuna 
 chaymanmi ripusun iñiqkuna 
 cielopin k'anchashan llaqtakuna 
 sumaqtan lliph-nishan k'anchayninpas 
 llapantan k'anchashan diosnillanchis 
 manataq hayk'aqpas tutayaqchu 
 chaypitaq chaypitaq samanaqa 
 diosllataq wiñaypaq uywakuqqa 
 chaypitaq sumaqña kawsamusun 
 kusisqa kusisqa sonqollantin 
 
 
 adorasun yupaychasun 
 dios yayallanchista 
 kamakuwasqanchismanta 
 payta adorasun 
 munakuwasqanchismanta 
 payta yupaychasun 
 adorasun yupaychasun 
 apunchis jesusta 
 rantikuwasqanchismanta 
 payta adorasun 
 qespikuwasqanchismanta 
 payta yupaychasun 
 adorasun yupaychasun 
 santo espirituta 
 yanapawasqanchismanta 
 payta adorasun 
 kallpachawasqanchismanta 
 payta yupaychasun 
 
 
 daniel runan chanin karqan 
 diosnillanpa ñawpaqenpi 
 llapan kamachikuqkunan: 
 huchachasun nillarqanku 
 reynillanku darioñataq 
 kamachispa qelqallarqan 
 danielta huchachananpaq 
 mana ima huchanmanta 
 danieltaqa aparqanku 
 leonkunaq fosollanman 
 wikch'uykusqan kapullarqan 
 leonkunaq mikhunanpaq 
 diosnillanmi munakuspa 
 angelninta kachamurqan 
 leonkunaq simillanta 
 watarparipunallanpaq 
 daniel runan librakurqan 
 mana cuerpon k'irisqalla 
 qhalillatan horqorqanku 
 diosnillanwan kusisqata 
 
 
 reynillanku darioñataq 
 wakmanta qelqaykullarqan 
 daniel huchachaqkunata 
 mana dios kasuqkunata 
 llapankuta huchachaspan 
 wawantapas warmintapas 
 kamachikuqkunatapas 
 wañunaman aparqanku 
 leonkunaq fosonmanmi 
 wikch'uykunku mikhunanpaq 
 altollapiraq chaskispan 
 tullunkutapas nut'urqan 
 chaymi reyninku darioqa 
 manchakuywan willachirqan 
 llapan llaqtakunamanpas 
 llapan runakunamanpas 
 kay hinatan willachirqan: 
 daniel runaq diosnillanqa 
 cheqaq chaninpunin kasqa 
 cheqaq kawsaq diosmi kasqa 
 
 
 munakusqan llaqta qespichisqan runa 
 ¿maytan chinkarinki qonqarqospayki? 
 uywapas reqsinsi munakuq dueñonta 
 wakapas reqsinsi puñunan kanchata 
 munaykusqan llaqta mana yuyarinchu 
 khuyakuq diosninta mana yupaychanchu 
 awqaykiq pusasqan huchaykiq ñit'isqan 
 iskayrayaq runa ¿maytan rishanki? munakuq 
 jesusmi sonqoykita takan chayman 
 haykuykuspan k'ancharichisunki 
 sonqoykita kichay yuyarinaykipaq wañusqa 
 kashaspa kawsarinaykipaq 
 ukhu pacha punku kicharisqa kashan 
 awqa sonqo runaq ñak'arinnpaq 
 kikillaykimantan wañuyman rishanki 
 huchallaykiwanmi chinkaripushanki 
 jesusqa wañurqan qespinaykipaqmi 
 pawywan kuskapuni kawsanaykipaqmi 
 
 
 cristo qespichiqniy qatikullasqaykin 
 kallpachawaypuni servikunaypaq 
 qhapaq yawarniyki cruzpi hich'asqaykin 
 huchayta pampachan libre kanaypaq 
 yawarnillaykipin confiakushani 
 munakuyniykipi kusikushani 
 graciasta qoshayki qespikuymanta 
 muchupuwasqayki chay tukuymanta 
 diosniy qanllamanñan tukuy kawsayniyta 
 lliw puriyniytapas hap'ichikuyki 
 qanmi pagarqanki cristoq yawarninwan 
 rantiwanaykipaq qanpañan kani 
 espíritu santo kawsay unun kakni 
 ch'akisqa almallay ukyaykunanpaq 
 hamuy kawsayniyman atiyta qowanki 
 lliw huchaykunata atipanaypaq 
 haku wawqa-pana kawsaq diosninchisman 
 kusisqa takispa chimpaykullasun 
 tukuy sonqopuni alaballasunchis 
 atiyniyoq diosta yupaychallasun 
 
 
 sumaq munakuq señor 
 khuyaykukuq diosnilláy 
 yachachiwayku lliwman 
 evangelioykimanta 
 pusaway diosnilláy 
 kallpaykita qospa 
 kamachisqaykita 
 lliwman willamusaq 
 señorlláy pusakuway 
 santo espírituykiwan 
 munakuyniykimanta 
 runaman willamusaq 
 diosnilláy "gracias" niykin 
 munakuyniykimanta 
 yupaychasqaykipunin 
 sumaq takikunawan 
 
 
 buenos días diospa llaqtan 
 napaykuykin kusikuywan 
 diosninchispa kamarisqan 
 p'unchaypiña kashaspanchis 
 sumaq p'unchay llapanchiswan 
 diosninchispa qowasqanchis 
 sumaq intiq k'anchaykusqan 
 kusisqalla kawsakusun 
 diosmi munan wawankunaq 
 huk sonqolla kawsananta 
 huk yuyaylla munakuyki 
 sutillanta yupaychaspa 
 
 
 diospa simillanmi 
 ch'uya qelqallanmi 
 yarqasqa almayta 
 kawsarichillawan 
 qelqqllaykiwanmi 
 almallayqa kawsan 
 simillaykiwanmi 
 wiñay kawsayniyoq 
 diosniy yanapaway 
 qelqayki qhawayta 
 sapa p'unchay hina 
 yanapaykullaway 
 manan qelqa kanchu 
 cheqaq chanin qelqa 
 mana pantaq qelqa 
 cheqaq ch'uya qelqa 
 
 
 hanaq pachamantan 
 uraykamurqanki 
 kay pachapi muchuq 
 yarqay ch'akiymanta 
 munakuwaspayki 
 khuyakuwaspayki 
 hinapunin karqan 
 munakuyniykiqa 
 lliw kamasqaykipaq 
 lliw kawsaqkunapaq 
 sapan churiykita 
 qomunaykikama 
 criston yawarninta 
 hich'arqan wañuspa 
 lliw paypi iñiqqa 
 ama wañunanpaq 
 lliw paypi iñiqqa 
 qespisqa kananpaq 
 mana iñiqpaqqá 
 ñan wakichisqaña: 
 wiñaypaq ñak'ariy 
 wiñaypaq muchuylla 
 qespichiq cristopi 
 mana iñiqtinku 
 
 
 juicio p'unchaymi 
 qayllaykamushan 
 manaraq runa 
 qespikushaqtin 
 imaynaraqmi 
 qayllaykamushan 
 llapan kawsaqpa 
 p'uchukayninqa 
 cristo jesusmi 
 maskhashanpuni 
 mana qespisqa 
 runakunata 
 khuyakuq diosqa 
 manan munanchu 
 kamasqan runa 
 chinkapunanta 
 
 
 jesucriston cheqaq ñanqa 
 hanaq pachaman pusakuq 
 pipas mayas paypi iñiqqa 
 chay ñanninta purillanqa 
 jesucriston kawsay t'anta 
 mana hayk'aq yarqachikuq 
 pipas maypas paypi iñiqqa 
 mana yarqachikunanpaq 
 jesucriston wiñay kawsay 
 wañuspapas kawsarimpuq 
 pipas maypas paypi iñiqqa 
 wiñay kawsayniyoq kanqa 
 señor jesús qanmi kanki 
 cheqaq punku cheqaq ñanpas 
 pipas maypas iñiqmanqa 
 wiñay kawsay qonaykipaq 
 
 
 ancha hatun kusikuymi 
 huktawan tinkuykuspanchis 
 apunchis diospa qayllanpi 
 kusisqa huñuykukuyqa 
 atiyniyoq diosninchisqa 
 waqaychaykamuwarqanchis 
 kawsaytapas qowaspanchis 
 huñuykuwananchispaqraq 
 qowanchis sumaq kawsayta 
 llapa-atipaq diosninchisqa 
 huktawan tinkuchiwanchis 
 kusisqata qayllallanpi 
 kunantaq mañakuykiku 
 qowayku yachayniykita 
 pentecostespi hinaraq 
 ch'ulla sonqolla kawsayta 
 
 
 awqaq makinpi kashaqtiy 
 jesucristo rantiwan 
 yawarninta hich'aspanmi 
 rantikuwan qespiqniy 
 paypi iñispan yachani 
 rantisqanña kasqayta 
 yawarninpa chanin kaspa 
 wawanpuni kasqayta 
 kacharichisqañan kani 
 awqaq watasqanmanta 
 paywan kuska kawsanaypaq 
 yawarninwan rantiwan 
 qespiqniytan diosnillaytan 
 yupaychasaq sonqoywan 
 kamachinta ruwaspaymi 
 payta yupaychallasaq 
 
 
 señor mañakamuyki 
 santo espirituta 
 sonqoyman hunt'aykuspa 
 kawsarichiway 
 señor kutimuy 
 usqhayta hamuy 
 wawaykikunan 
 suyashaykiku 
 ama chiri sonqoyoq 
 kay pachapi kanaypaq 
 aswanpas kawsaq sonqo 
 yupaychasqayki 
 kallpallay pisiyaqtin 
 señor kallpachaykuway 
 kamachiyki ruwaqpaq 
 kawsashaspayraq 
 sonqoymi llakikushan: 
 !señor kawsaysillaway! 
 espiritullaykiwan 
 kawsarichiway 
 
 
 kay pachán tukukushan 
 wañuytaq qayllamushan 
 juicio p'unchay hamushan 
 usqhay maskhay diosta 
 usqhay maskhay diosta 
 kawsashasparaq 
 tiempoq kanankama 
 usqhaylla maskhay 
 diospa siminman hinan 
 hunt'akun imaymana 
 kay pachaq p'uchukaynin 
 imaynaraq kanqa 
 kayniqpi haqayneqpi 
 runaq awqanakuynin 
 sapa p'unchay willakun 
 llaki hamunanta 
 
 
 khuyakuq diosniyku graciastan qoykiku 
 kamachiykimanta p'unchaynillanpi 
 khuyakuyniykiwan mosoq watakama 
 kawsay qosqaykiwan hunt'asqanmanta 
 diosníy munakuykun kamachiykitaqa 
 askha watatawan kawsachillayraq 
 sapa p'unchay hina kamachillaykipi 
 yanapayniykiwan purinallanpaq 
 espirituykiwan kallpachallaypuni 
 kamachisqaykiyta ruwanallanpaq 
 sumaq simiykita maypiña kaspapas 
 mana manchakuspa rimarinanpaq 
 khuyasqa wawqeyku kay p'unchayniykipi 
 tukuy sonqoykuwan napaykuykiku 
 khuyakuq diosmanta mañapushaykiku 
 mosoq wataykipi saminchayninta 
 
 
 ancha munakusqay mamalláy 
 ancha khuyakusqay uywaqlláy 
 tukuy sonqoywan napaykuyki 
 ñukñu simiyta kicharispa 
 kawsasqaykita qhawarispa 
 p'unchayniykita yuyarispa 
 chaskiykuway napaykuyniyta 
 uyariway rimaykusqayta 
 qorimanta aswan munana 
 yachaymanta aswan waylluna 
 sonqo ruruypin yuyasqayki 
 paña rikraypin uywasqayki 
 asuykunin kamaqninchisman 
 mañakunin diosnillanchisman 
 askha wata kawsanaykipaq 
 kusisami purinaykipaq 
 apu diosmi saminchasunki 
 payllapunin qespichisunki 
 
 
 samaria llaqtayoq warmin 
 unu wisikuq hamurqan 
 jesusmi chaypi suyarqan 
 huchan reqsichinanpaq 
 jesusmi warmita nirqan: 
 ñoqan kawsay unu kani 
 ñoqamanta ukyaqniyqa 
 ch'akichikunqañachu 
 warmitaq jesusta nirqan: 
 qoway chay kawsay unuta 
 huchaykunata maylliqtin 
 qespisqapuni kasaq 
 samaritana warmiqa 
 kusisqan llaqtata kutin 
 runakunaman willaspa 
 cristo qespichiqmanta 
 ¡hamuychis rikumuychis! 
 imaymana ruwasqayta 
 willawaqniy jesusta 
 
 
 qespichiq jesuspi 
 iñispallapuni 
 sapa p'unchay hina 
 kawsasunchis kusisqa 
 jesucristopi iñispalla 
 ama iskayaspa kawsasun 
 iñiyrayku yanapawasun 
 qespichiqninchis jesusqa 
 qespichiq jesuspi 
 iñispallapuni 
 mañakusunchispas 
 paytaq uyariwasun 
 qespichiq jesuspi 
 lñispallapuni 
 qespisqa kawsasun 
 paywan kuska wiñaypaq 
 qespichiq jesuspi 
 iñispallapuni 
 tiyasun thak-kaypi 
 kawsasunchis qayllanpi 
 
 
 señor jesucriston kutiykamunqaña 
 qespisqakunata pusarikapuq 
 kawsashaqkunata wañupuqkunata 
 hoqarinqa cristo hanaq pachaman 
 suyana señorta suyana señorta 
 ama puñuspalla payta suyana 
 señor jesuswanqa tupaykamusunchis 
 llapan wawankuna phuyu chawpipi 
 paywantaq wiñaypaq-tiyamullasunchis 
 diosta yupaychaspa k'anchay llaqtanpi 
 señor jesuscristoq kutiykamuyninqa 
 mana yuyasqanchis horaspin kanqa 
 chayrayku iñiqqa suyanallanpuni 
 tutapas p'unchaypas qespichiqtaqa 
 
 
 diospa simintachus yachachisun chayqa 
 jesucristoq allin kamachinmi kasun 
 allinta willasun diospa siminmanta 
 ama manchakuspa ama p'enqakuspa 
 kay pachapi kawsaq mana yupay atiy 
 sapa p'unchay hiña huchapi wañushan 
 usqhaylla purisun tiempoq kanankama 
 diospa kamachisqan simita hunt'aspa 
 paqtataq qonqaylla jesús kutimunman 
 mana suyasqanchis ima horastapas 
 ima ruwashaqtan diosqa tariwasun 
 ima nisunchismi paywan tinkuspanchis 
 
 
 danielmi kawsarqan 
 maypiña kaspapas 
 diosninwan rimaspa 
 sapa p'unchay hina 
 diosniy yanapaway 
 daniel hinallataq 
 mañakuspapuni 
 allin kawsanaypaq 
 kinsa kutitataq 
 danielqa mañakuq 
 kawsaq diosninmanta 
 mana qonqaspalla 
 tutamantankuna 
 chawpi p'unchaykuna 
 ch'isinkunapipas 
 mañakullaqpuni 
 
 
 cristoq soldadonmi kanchis 
 wakichisqa kawsasunchis 
 diospa armanta hap'ispa 
 awqata atipasunchis 
 manan ima atiywanchu 
 saqrata atipasunchis 
 nitaq runaq kallpanwanchu 
 awqata atipasunchis 
 diospa simin espadawan 
 santo espírituq qosqan 
 tuta p'unchay mañakuspa 
 atipasun awqanchista 
 diosninchis yanapawasun 
 evangeliota willasun 
 runataq uyariwasun 
 qespichiqmantaq pusasun 
 kallpachakuspa kawsasun 
 diosninchis yanapawasun 
 paypa qayllanpi purisun 
 iñiyninchispi sayasun 
 chakinchispas usut'asqa 
 cinturanchis chumpiykusqa 
 umanchispas cascoyoqtaq 
 makinchispas espadayoq 
 diospa allin corazonwan 
 allin-allin wakichisqa 
 sapa p'unchay kawsasunchis 
 simillanta willaspanchis 
 
 
 cristo cheqaq diospa churin 
 adoraykikun qanllata 
 qespichiq kasqaykimanta 
 yupaychaykiku qanllata 
 yupaychaykikun qanllata 
 qespichiq kasqaykimanta 
 chakatasqa kallaspaykin 
 nanayta muchullarqanki 
 qanman lliw hamuqkunaman 
 pampachayta qonaykipaq 
 clavokunan k'iriykurqan 
 makiykita chakiykita 
 khiska pillun umaykita 
 espadataq sonqoykita 
 muchurqanki wañurqanki 
 huchasapa runarayku 
 huchanmanta pampachaspa 
 wiñay kawsay qonaykipaq 
 
 
 santa qelqan willakushan 
 wañuy pacha hamunanta 
 ch'uya qelqan sut'inchashan 
 juicio p'unchay hamunanta 
 laqhayaqpin purishanki 
 tutayaqpin kawsashanki 
 huchallapin purishanki 
 cheqaq diosta qonqaspayki 
 jesucriston kutimunqa 
 cielomantan hamullanqa 
 kay pachata juzgananpaq 
 huchasapa juzgananpaq 
 hinaqtinmi iñiqkuna 
 cielomanña wichanqaku 
 pillutaña chaskinqaku 
 wiñay-wiñay kawsanqaku 
 qanpas usqhay chimpaykamuy 
 qespichisqa kanaykipaq 
 jesucristota chaskikuy 
 dioswanpuni kanaykipaq 
 diosta qonqapunki chayqa 
 infiernomanmi ripunki 
 kunanpuni uyarikuy 
 diosninchispa waqyasqanta 
 
 
 qespichiqniyqa kawsashanpunin 
 cielopin kashan yayaq qayllanpi 
 mana wañuqmi wiñay kawsaqmi 
 usqhayllatañan kutiykamunqa 
 akllasqankuna pusapunanpaq 
 wawankunata pusapuspanmi 
 kusi gloriaman chayaykuspanmi 
 yuraq p'achawan p'achaykachinqa 
 huchayoqkuna asuykamuychis 
 huchaykichistan dios pampachanqa 
 wiñay kawsaytan pay qosunkichis 
 
 
 ¿manapunichu iñikullanki 
 qespiqninchispa simillantaqa? 
 ¿awqaykitachu qatikullanki 
 nina rawrayman haykunaykipaq? 
 maskhaqniykiqa cristo jesusqa 
 huchallaykitan pampachasunki 
 huchallaykita reqsikuqtiyki 
 huchallaykita willakuqtiyki 
 juicio p'unchayqa chayamunqañan 
 diospa siminqa hunt'akushanñan 
 cristo jesusqa kutimunqañan 
 huchasapata muchuchinanpaq 
 chhayna kaqtinqa uskhay chimpaykuy 
 kasukuypuni diospa siminta 
 kawsashasparaq payman qayllaykuy 
 manaraq wañuy aypamushaqtin 
 
 
 kawsayniykiqa imaynan kanqa 
 diospa churillan kutiykamuqtin 
 pampakunapas chhaphchirikuqtin 
 inti killapas laqhayaykuqtin 
 ¿manapunichu yuyarikunki 
 hucha kawsaypi purishaspayki? 
 cheqaqtapunin juzgasqa kanki 
 diospa qayllanpi juicio p'unchaypi 
 wañuyniykiqa sispamushanñan 
 ¿qanri wakichisqañachu kanki? 
 hanaq pachamanqa haykunqaku 
 jesucristo iñiqkunallan 
 ama negaychu evangeliota 
 diospa siminmi evangelioqa 
 mosoq kawsaymi evangelioqa 
 yuyayman kutirikuqkunapaq 
 
 
 
 ¿wiñay kawsaqchu qanqa kashanki 
 hatunchakuspa purinaykipaq? 
 ¿manapunichu rikuykullanki 
 p'unchay-p'unchay p'ampaykukuqta? 
 qonqay wañuylla hamusuqtiyki 
 ¿imaynapunin qanqa kallanki 
 ima khuyaytan chinkaripunki 
 mana jesusta chaskikuspayki 
 cuentatan qonki jesucristoman 
 taripay p'unchay chayamuqtinqa 
 llapan runapas juzgasqan kanqa 
 mañanan pipas ayqenqañachu 
 
 
 diosniypunin munakuwarqan 
 jesuspunin qespichiwarqan 
 kamachisqan ruwanallaypaq 
 simillanta kasunallaypaq 
 espíritun yachayta qowan 
 atiyninmi ñoqapi kashan 
 payllataña yupaychanaypaq 
 diosnillayta adoranaypaq 
 khuyakunin jesusnillayta 
 munakunin qespichiqniyta 
 wañuymanta kawsachiqniyta 
 huchaymanta qespichiqniyta: 
 
 
 espiritu santo yachachiqniyqa 
 jesusniypa rimasqantapunin sut'inchan 
 sonqollaypipunin payqa tiyakun 
 paywan kuska kusisqalla kanaypaq 
 diospa rimaykusqan huchasapatan 
 espiritu santo sonqollanta tupaykun 
 huchallanta reqsiykukuqtintaqmi 
 qespichiq cristoqa payman haykuykun 
 jesuspunin allin kaqta willarqan: 
 manan qankunaqa llakisqachu kankichis 
 cielomantan kusichikuq hamunqa 
 qankunawan wiñay-wiñay kananpaq 
 diospa qespichisqan ch'uya llaqtaqa 
 manan huktawanqa huchamanta rinmanchu 
 espirituq tiyakunan sonqoqa 
 manapunin qhellichasqa kanmanchu 
 
 
 llapallanchiswanña jesusnillanchisqa 
 ñanta purispapas maypi kaspapas 
 orqo puntapipas runaq llaqtanpipas 
 llank'asqanchispipas wasinchispipas 
 pisi tiempollañan kutimunan kashan 
 ¿ima ruwashaqtan tariwasunchis? 
 ¿kamachikusqanta hunt'aykushaqtachu? 
 ¿hucha kawsayllapi purishaqtachu? 
 wawqe-panaykuna llapallanchispuni 
 ama qonqasunchu qespichikuqta 
 wichay uraymanpas puririykusunchis 
 diosnillanchiswanña maypi kaspapas 
 
 
 iñispayki kallpachakuy wawqellaykuna 
 iñispayki yuyaychakuy panallaykuna 
 lliwmanpuni willasunchis evangeliota 
 jesusninchis kutimuspa hoqarinanpaq 
 liwmanpuni willasunchis mosoq kawsayta 
 señorninchis kutimuspa pusapunanpaq 
 amapuni p'enqakuychu lliwman willayta 
 amapuni manchakuychu sut'inchakuyta 
 yachayniyki pisiqtinqa diosllan qosunki 
 kallpallayki pisiqtinqa kallpachasunkin 
 iñiyniyki pisiqtinqa paymi qosunki 
 espíritu santopunin qanwan kashanqa 
 maskhaypuni llank'aypuni diospa glorianpaq 
 maskhaypuni willaypuni pusanaykipaq 
 willaqtiykin pusaqtiykin qespisqa kanqa 
 huchallanta saqeqtinmi diosqa kusikun 
 hanaq pacha suyupiqa kusikuy kanqa 
 wiñay-wiñay sumaq kusikuymi kallanqa 
 
 
 diosmi ancha munakuyninwan 
 kay pachata qhawarirqan 
 mana allin ruwasqan hawan 
 runa huchachasqa karqan 
 diosmi ancha munakuyninwan 
 churillanta kachamurqan 
 runakuna huchallikuqtin 
 kay pacha chinkasqa kaqtin 
 manan pipas chaskillarqanchu 
 manan pipas suyarqanchu 
 huchallapin kawsasharqanku 
 diosnillanta qonqaspanku 
 kunanmi waqyashasunki 
 qespichiqninchis jesusqa 
 usqhayta chimpaykullayña 
 paqtataq tardeña kanman 
 
 
 salmo qelqapin pusaq t'aqanpi 
 chaypin willakun diospa siminqa 
 atiynillanwan lliw kamasqanta 
 cháytan rikunchis ñawillanchiswan 
 hanaq pachata qhawarispaymi 
 inti killata rikullaspaymi 
 kamaq kasqanta yachallaspaymi 
 diosnillaytaqa reqsikullani 
 chaymi nillani ¿pitaq runari 
 hamunaykipaq paykunamanri? 
 angelmantapas as pisillata 
 ruwanaykipaq kay runatari 
 chaytan rimarqan salmista david 
 llapallan runa uyarinanpaq 
 uyarispataq chaskinankupaq 
 huchankumanta qespinankupaq 
 
 
 jesucriston kutimunqa 
 kay pachata taripanqa 
 chay hatun atiyninwan 
 suyasunchis hamunanta 
 kusikunanchis p'unchayta 
 chaypaq wakichikusun 
 jesucristo hamuqtinqa 
 kay pachapas chhaphchikunqan 
 intipas tutayapunqan 
 killapas laqhayapunqan 
 cristollañan k'anchanqa 
 qonqayllapunin hamunqa 
 qespichiqninchis jesusqa 
 yupaychasun payllata 
 imayna q'ochukuywanraq 
 jesusninchista chaskisun 
 yuraq phuyu chawpipi 
 qespichisqa runakuna 
 cristomanta willamusun 
 llapa huchasapaman 
 sumaq ch'uya sonqontiña 
 jesustaqa suyasunchis 
 sumaq qespichikuqta 
 jesucristoq k'anchayninmi 
 sonqonchista k'anchaykunqa 
 ima sumaqllataña 
 nanay waqay tukukunqa 
 wiñaypaqmi kusikusun 
 diospa sumaq qayllanpi 
 
 
 jesuspa nisqanta willamusunchis 
 tukuy huchallikuq runakunaman 
 willananchispunin qespichiqmanta 
 llapa runapaq qespikuy kasqanta 
 jesuspa k'anchayninpi purisun chayqa 
 wiñay kawsaymanta yachaqasunchis 
 jesuspa ñanninpi purisunchis chayqa 
 pilluta chaskisun hanaq pachapi 
 willananchispunin tukuy llaqtaman 
 llapan runakuna qespikunanpaq 
 cruzpi cristo ñak'aripuwarqanchis 
 tukuy huchasapaq qespikunanpaq 
 diosta yupaychasun tukuy sonqowan 
 payllan huchamanta qespichiwasun 
 tukuy llaki-phuti hamuwaqtinchis 
 qespichiqninchismi waqaychawasun 
 
 
 cristotaqa suyashanin 
 payqa kutimunqañan 
 chay p'unchay chayamuqtinmi 
 paywan tiyaq ripusaq 
 kusisqa kaytan munaní 
 diosniypa wasinpiqa 
 kay phutikuy pachapiqa 
 imapas llakikuyllan 
 hanaq pachapi cristoqa 
 ñoqatan qespichiwan 
 supaypa makinmantaqa 
 paymi kacharichiwan 
 cristowan kawsayniytaqa 
 ¿pitaq t'aqariwanman? 
 wiñaypaqpunin ñoqaqa 
 diosniywan kawsakusaq 
 huk sonqolla wawankuna 
 cristota suyakusun 
 llakiypas waqaypas kachun 
 paymi waqaychawasun 
 
 
 hamuy huchasapa munakuq jesusman 
 qespichisunkipunin huchaykimanta 
 jesuspi iñispa hap'ipakusunchis 
 hanaq pachamantaq paywan ripusunchis 
 qespichiqninchisman hamuy huchasapa 
 payta chaskikuspan qan qespisqa kanki 
 usqhayllata hamuy munakuqniykiman 
 jesuswan wasinpi wiñaypaq kawsasun 
 munakuwaspanchis cruzpi ñak'arirqan 
 millay huchamanta librawananchispaq 
 yawar hich'asqanpi iñisunchis chayqa 
 wiñaypaq kawsasunchis paypa qayllanpi 
 jesucriston qoshan: thak-kayta samayta 
 kawsayta kusikuyta munakuytawan 
 laqha huchamanta pay horqoykuwarqan 
 paytaq pusashawan wiñaypaq wasinman 
 
 
 atiyniyoq diosnillayku 
 graciaykita qowayku 
 chay hatun atiynillaykin 
 kallpachaykullawanku 
 saminchayniykita 
 qowaykupuni kunan 
 askhatapuni qowayku 
 parata hinaraq 
 diosniy mañakamuykikun 
 chay espirituykita 
 ch'uya-kaypi pusawayku 
 hatun atiyniykiwan 
 qanllapi iñiqkunaman 
 atiyta qoykuwayku 
 qanllamantan waqyakuyku 
 tukuy iñiyniykuwan 
 kay kamachiykikunata 
 kallpanchaykullawayku 
 atiyniykita qowayku 
 qanta servinaykupaq 
 
 
 diosniy simiykikunata 
 sonqoykupi takyachiy 
 señor mañakamuykiku 
 wiñaríchinaykipaq 
 simiykita uyarikusqaykuta 
 señor qanllan ruruchiyta atinki 
 ch'uya simillaykikunan 
 sonqoykupi tarpusqa 
 pallarqosqa kananmanta 
 waqaychaykullawayku 
 kunan uyarisqaykuta 
 sonqoykupi wiñachiy 
 tullu kaqpas kallpanchasqa 
 waqaychasqataq kachun 
 
 
 pakakunaypaq qaqa 
 qanllan jesusniy kanki 
 qanllapunin atinki 
 wiñaypaq waqaychayta 
 huchaytapas maylliyta 
 chay atiynillaykiwan 
 maytaña waqaspapas 
 allinta ruwaspapas 
 huchamanta ayqeyta 
 hayk'aqpas atiymanchu 
 qanllan atiyniykiwan 
 horqoyta atiwanki 
 qanmi kanki qespiqniy 
 wiñaypaq waqaychaqniy 
 kay pacha kawsayniypi 
 wiñaypaq pakakunay 
 almallayta waqaychay 
 wiñaypaq qespichiway 
 
 
 kawsayniykipi sayk'usqa kaspa 
 willay cristoman willay cristoman 
 pisi kallpa llakisqa kaspapas 
 willakullay jesusman 
 willakuy payman willakuy payman 
 jesusllan atiyniyoq 
 manan kanchu pay hina amigo 
 payllapunin sapallan 
 ¿wateqaychu atipashasunki? 
 qhaway cristota qhaway cristota 
 mana kallpayoqña kaspaykipas 
 willakullay jesusman 
 wakinña qhepaman kutiqtinpas 
 qatikuy payta qatikuy payta 
 ama hukkunataraq qhawaychu 
 jesusllata qatikuy 
 tukukuykama hunt'aqpuni kay 
 suyakuy paypi suyakuy paypi 
 ñawpaqenpin wiñay q'ochukunki 
 suyakuy jesusllapi 
 
 
 señorniypaqmi ñoqa llank'asaq 
 siminmanta lliwman willamusaq 
 payllatan yupaychasaq 
 paypaqpuni llank'aspa 
 chay sumaq llank'ananpi 
 willaspa willaspa 
 señorniypa chay sumaq simillanta 
 dioswan rimaytapuni 
 sapa ratu munani 
 chay sumaq llank'ananpi 
 señorpaq sapa p'unchay llank'asaq 
 lliw chinkasqakunata maskhaspa 
 jesusmantaq pusaspa 
 munakuq qespichiqman 
 chay sumaq llank'ananpi 
 señormi ñoqaq kallpanchaykuqniy 
 hatun atiyninpi suyakusaq 
 kashanraqmi llank'ana 
 llapan pay serviqpaqqa 
 chay sumaq llank'ananpi 
 
 
 llank'aqkunatan cristo maskhan 
 kaypi kaqkunata 
 ¿pitaq kaymanta puriq kashan 
 cristowan rinanpaq? 
 may askhan llank'anaqa señor 
 manataq kanchu llank'aq 
 iñiyniykuta yapawayku 
 llank'aq rinaykupaq 
 willaqkunatan cristo waqyan 
 paymanta willaqpaq 
 ¿señorpaq llank'aq qan kawaqchu 
 munayninta ruwaq? 
 llank'ay munaqpaqq'a kashanmi 
 cristopaq llank'ana 
 ¿willawaqchu munakuyninta 
 khuyakuynintawan? 
 qanri ¿qespisqañachu kanki 
 diospa gracianrayku? 
 ama manchakuspa rimariy 
 qespikuy kasqanta 
 
 
 wakmanta tupaykuspan 
 qhawarinakunchisraq 
 may kusisqan kashanchis 
 llapallanchis 
 sonqonchismi kusisqa 
 mayta munanakuspa 
 diosman graciasta qosun 
 llapallanchis 
 kusikuywan rikuykiku 
 kaypi kaq wawqekuna 
 kusikuywantaq niyku: 
 allinpuni hamullanki 
 huktawan tupaykuspan 
 ¡kusikunchis! 
 diosqa kunankamataq 
 waqaychaykamusunki 
 puriypipas pusaspa 
 ikusikuymi! 
 waqaychaykurqasunki 
 mana allinkaqmanta 
 atiyniyoq diosninchis 
 ¡may munakuq! 
 kaq munanakuyllapi 
 dios waqaychaykuwasun 
 payman wikch'uykukuspa 
 yupaychasun 
 wiñaypaq huñukuypin 
 mana t'aqakusunchu 
 may kusikuymi kanqa 
 ¡diosninchiswan! 
 
 
 huk tutapin munakuywan 
 lliwlla puñushaqtinku 
 ch'askakuna k'anchashaqtin hina 
 jesusqa kay pachapi nacerqan 
 sumaq ch'askanmi k'ancharqan 
 thak-kayninta willaspa 
 huk tutapin michiqkuna 
 belén llaqta qayllapi 
 angelkunaq takiykusqankuta 
 uyarirqanku sumaq kasqanta 
 thak-kayninmanta willaqta 
 qespichiqninchismanta 
 huk tutapin pesebrepi 
 paqarimurqan jesús 
 chay sumaq glorianta saqemuspa 
 kay pachapiña rikuchikurqan 
 wiñaypaq khuyakuyninta 
 munakuq qespichiqqa 
 
 
 ch'uya munakuywan huñusqata 
 munakuq diosmi saminchaykunqa 
 payllan llapa kawsaqta waqaychan 
 kay sasa kawsana pachapi 
 warmi-qharin huñukapushanku 
 sumaq munanakuypi kaspa 
 diospa saminchanta chaskispanku 
 jesusllapi suyakuspanku 
 señormi paykunata watukun 
 kay sumaq casarakuyninkupi 
 wiñay kawsay ñanpitaq pusanqa 
 wiñaypaq huñuykukuqtinku 
 kay pachapiqa imapas tukukuqllan 
 lliwmi kaypiqa chinkapuqlla 
 chaymi cheqaq dioswan kawsayllapi 
 kusi kawsay sumaq kay kashan 
 diospa ñawpaqenman chimpaykunku 
 cheqaqta munanakuspankuña 
 diosllan qoykunqa tukuy allinta 
 kusisqalla kawsanankupaq 
 kay pachapi mayqenninkumanpas 
 sinchi llaki hamunman chayqa 
 atiyniyoq diosllan kusichinqa 
 payllan wiñaypaq waqaychanqa 
 
 
 kay llaki pachapin wakcha kaypi kani 
 cristo tiyananpin ñoqaq wasiy kan 
 chinkasqan karqani kay hucha pachapi 
 cristollan khuyaspa qespichikuwan 
 "diospa wasinpin diospa wasinpin 
 hanaq pachapin ñoqaq wasiyqa 
 chay wiñay pachapi" 
 kay pacha kawsaypi waqayllan llakillan 
 mana allin kaqwan churanakuyllan 
 munakuq jesusmi kayman hamullarqan 
 millay huchamanta horqowananpaq 
 lliw runakunatan jesucristo waqyan 
 wiñay-wiñaypaqña qespichinanpaq 
 lliw iñiqkunapaq chay sumaq glorianpi 
 cristo wakichishan wasikunata 
 
 
 ¿imaynan kanman kawsayniyqa 
 mana jesusniy hamuqtinqa? 
 ¿imaynan kanman purisqayqa 
 mana yawarninta hich'aqtin? 
 huchallaypichus chinkapuyman 
 infiernopaqchus kawsashayman 
 wañuynillanmi qespichiwan 
 yawarnillanmi ch'uyanchawan 
 yana sonqoytan yuraqyachin 
 simillantaqmi yachachiwan 
 kamachisqanta hunt'anaypaq 
 diosniytapuni servinaypaq 
 chaymi ñoqapas yupaychasaq 
 qeypichiwaqniy jesustaqa 
 tukuy sonqoywan yuyayniywan 
 khuyakuqnillay diosniytaqa 
 saqraq makinpi kashaqtiymi 
 atiynillanwan qespichiwan 
 
 
 kay pachaqa laqhayaqmi 
 runakunan huchallapi 
 millay saqraq atiyninwan 
 llaqtakunan maqanakun 
 manan kanchu munanakuy 
 nitaq kanchu dios manchakuy 
 asuykamuy rumi sonqo 
 iñikullay jesusllapi 
 jesucriston cheqaq k'anchay 
 ch'uya diospa sapan churin 
 payllapunin qespichikuq 
 payllataqmi kawsachikuq 
 simillanmi yachachiwan 
 espiritun hunt'aykuwan 
 cheqaq dioswan purinaypaq 
 runakuna khuyanaypaq 
 simillanta willanaypaq 
 runamasiy pusanaypaq 
 
 
 ñoqan ripusaq cristo jesuswan 
 qespichiqniymi pusakuwanda 
 hanaq pachaman küsi glorianman 
 wiñay kawsayman sumaq k'anchayman 
 iñiqkunawan q'ochukunaypaq 
 angelkunawan takiykunaypaq 
 haku ripusun qespichikuqwan 
 weqe pachata saqeykapusun 
 ch'uya diosllata yupaychamusun 
 tukuy kamaqta adoramusun 
 cristo jesuswan tiyakamusun 
 huchallanchista pampachaykuqwan 
 llank'anaykichus ruwana kashan 
 qolqellaykichus qhawana kashan 
 kawsayniykichus chinkasqa kashan 
 purisqaykichus wañuyman rishan 
 kutirikuyña cristo jesusman 
 qespichikuqqa kawsachisunkin 
 
 
 tiempokunaqa willakushanñan 
 p'uchukay chayamunanta 
 ch'uya qelqapas sut'inchashanñan 
 ñak'ariy chayamunanta 
 ñawiykitachus ch'illmiykushanki 
 rumi sonqo runa 
 qespichiqtachus negaykushanki 
 huchasapa runa 
 p'unchay-p'unchaymi huchaykiwanqa 
 diosta phiñachishanki 
 huchallaykipi kawsaspaykiqa 
 jesustan chakatashanki 
 wañupunayki p'unchay hamuqtin 
 pillan qespichisunki 
 taripay p'unchay chayamuqtinqa 
 pillan kawsachisunki 
 ama suyaychu usqhayta chimpay 
 diosmi qespichisunki 
 paqtan qhepawaq paqtan waqawaq 
 huchaykipi chinkaspa 
 qespichiq criston waqyashasunki 
 payman asuykullayña 
 cristo jesusmi munakusunki 
 payta chaskikullayña 
 
 
 cheqaqtapunin munakurqanki 
 khuyakuq diosnilláy 
 teqsi-muyuntin huchasapata 
 qespinaykipaq diosnilláy 
 wañunaykutan churiyki wañurqan 
 khuyakuq yayalláy 
 muchunaykutan jesús muchurqan 
 calvario cruz patapiqa 
 runakunan mana iñinkuchu 
 qespichiq jesuspi 
 sonqollankun sinchi laqhayasqa 
 qespichiq neganankupaq 
 kutírikuy qespichiqninchisman 
 rumi sonqo runa 
 qespichikuqmi waqyashasunki 
 cieloman ripunaykipaq 
 
 
 adorasqaykin munakuq diosniy 
 yupaychasqaykin señor jesusllay 
 ancha munakuq kasqaykimanta 
 servikusqaykin qespichiqnilláy 
 yupillaykitan qatikusqayki 
 kamachiykitan kasukusqayki 
 hanaq pachamantan hamurqanki 
 rantillaypiña wañunaykipaq 
 yawarniykita hich'anaykipaq 
 huchaykunatan pampacharqanki 
 qanllapipuni iñinallaypaq 
 qanllatapuni hatunchanaypaq 
 anchatapuni munawaspaykin 
 espirituykita qowarqanki 
 yachayniykitan qoykuwarqanki 
 qelqallaykita yachaqanaypaq 
 yachaykuspataq willarinaypaq 
 imachus yachachiwasqaykita 
 ñoqatapunin akllawasqanki 
 evangelioyki willamunaypaq 
 runamasiyman yachachinaypaq 
 ñawpaqeykiman pusamunaypaq 
 yanapaykuway qanman pusayta 
 kallpanchaykuway atiyniykiwan 
 
 
 qayllaykimanmi hamuni 
 huchallaypa nit'iykusqan 
 imán kaqllan qayllamuyki 
 yana huchay aparisqa 
 ancha munakuq kaqtiyki 
 khuyapayakuq kaqtiyki 
 chaskiykuway jesusnilláy 
 pampachaway huchallayta 
 rumi sonqoyta t'ikraway 
 aycha llamp'u sonqollawan 
 ch'uya unuwan maylliway 
 ch'uyay-ch'uya kanallaypaq 
 espirituykita qoway 
 ñanniykipi purinaypaq 
 kamachiyki ruwanaypaq 
 wawaykipuni kanaypaq 
 yuyayllayta yapaykuway 
 qanllamanta yuyanaypaq 
 simillayta paskariway 
 evangelio willanaypaq 
 ñawillayta kichariway 
 qelqallayki leenaypaq 
 leellaspa willanaypaq 
 runa-masillaykunaman 
 may ñanpiña kashaqtiypas 
 makiymanta pusariway 
 may llaqtapi kallaqtiypas 
 ñanniykita riqsichiway 
 kawsayniypi yanapaway 
 qanpaq hina purinaypaq 
 mosoq runa kallasqayta 
 tukuy runaq rikunanpaq 
 
 
 ¿qanri maymantaq rishanki 
 mana señorman chimpaspa? 
 ¿ maymanpunitaq rishanki 
 diosmanta karunchakuspa? 
 usqhayllata diosman chimpay 
 tukuy huchata saqespa 
 almaykin samayta munan 
 kay pachapi kawsayniyki 
 sinchi llaki weqe kawsay 
 yarqay ch'akiymanta muchuy 
 manan kanchu khuyanakuy 
 manañachu manchakunki 
 saqran runata watashan 
 laqha phuyu hinaraqmi 
 hucha runata t'aqashan 
 
 
 santa qelqaqa 
 diospa siminmi 
 kusi kawsaymi 
 sonqoypi kawsayniypipas 
 diospa siminqa 
 may hina sumaq 
 almallaytapas q'ochuchin 
 llakikuyninpi 
 atiyniyoqmi 
 hatun diosniyqa 
 santa qelqanwan 
 t'ikrawan kawsaynillayta 
 sumaq siminpas 
 espejo hinan 
 lliw huchaytapas 
 rikuchin kawsaynillaypi 
 
 
 aswan jesusta munani 
 aswan huchay atipayta 
 aswan cheqaq kusikuyta 
 aswan munaynin ruwayta 
 aswan munakuyta 
 aswan yupaychayta 
 aswan sumaq kusikuyta 
 aswan munaynin kasuyta 
 aswan jesuswan puriyta 
 aswan kamachin hunt'ayta 
 aswan munaynin yachayta 
 espirituwan hunt'asqa 
 aswan jesús mañakuyta 
 aswan kuskalla kawsayta 
 aswan siminpi yuyayta 
 aswan nisqan kasukuyta 
 aswan jesuspi kawsasaq 
 aswan pay hina kawsasaq 
 aswan k'anchaypi tiyasaq 
 chay hanaq pacha suyunpi 
 
 
 
 ¿iman pampachawanman? 
 jesuspa yawarnillanmi 
 ¿sonqoytapas t'ikranman? 
 jesuspa yawarnillanmi 
 ancha chaniyoqmi 
 jesuspa yawarninqa 
 pichan lliw huchata 
 jesuspa yawarnillanmi 
 huchamanta horqowan 
 jesuspa yawarnillanmi 
 ch'uyatapas ruwawan 
 jesuspa yawarnillanmi 
 allinta kawsachiwan 
 jesuspa yawarnillanmi 
 atipaytapas qowan 
 jesuspa yawarnillanmi 
 diosniytan yupaychasaq 
 jesuspa yawarninmanta 
 kusikuywan takisaq 
 jesuspa yawarninmanta 
 
 
 cristoq soldadonmi kani 
 kamachinmi kani 
 ¿manchaymanchu cruz apayta 
 payrayku muchuyta? 
 jesusmanta rimarisaq 
 payllapi iñisqayta 
 atiynin yanapawanqa 
 paymantan willasaq 
 askhapunin iñiyrayku 
 maqanakurqanku 
 ñoqapas jesusniyrayku 
 manan manchaymanchu 
 tukuy sonqon purikusaq 
 jesuspa qhepanta 
 mana qhepaman kutispa 
 gracianpi kawsaspa 
 
 
 munakuq qespichiq jesús 
 kay pachaq k'anchaynin kanki 
 qanllapunin k'anchawanki 
 qanllatan qatikusqayki 
 wañurqanki qan jesusniy 
 huchayrayku chay kurkupi 
 qanpaq kachun munakuyniy 
 yuyarisqaykin sonqoypi 
 munakusqaykin qanllata 
 kallpanchaway kawsayniypi 
 ñoqa chinkasqa kashaqtiy 
 ñoqa maskaq hamurqanki 
 munakuykin qespichiqniy 
 tarikuwasqaykimanta 
 munakuyniykin jesusníy 
 ni hayq'aqpas pisinqachu 
 qespichiqniy qanllapuni 
 wiñaypaq yanapaykuway 
 
 
 diosniy hamuni mañakuq 
 kay pachapi sinchi llakispa 
 qanman hamuni iñiywan 
 willakusqayki llakiyniyta 
 cheqaqtan qanpi tarini 
 wateqaypi pakakuyta 
 imaymanatan chaskini 
 diosniy qanmanta mañakuspa 
 diosniy hamuni mañakuq 
 sumaq jesusniypa sutinpi 
 waqyakamuyki iñiywan 
 atiyniykita suyakuspa 
 uyariway sumaq diosniy 
 qoway saminchayniykita 
 anchatan kallpanchakusaq 
 diosníy qanmanta mañakuspa 
 kunan diosníy mañakuyki 
 kawsayllayta kallpanchaykuway 
 kay waqay llakiy pachapi 
 mañakuspalla kawsanaypaq 
 maypachachus ñoqa kasaq 
 qanwan kuska qayllaykipi 
 mañakuyniy tukupunqa 
 wiñay-wiñay yupaychayllaman 
 
 
 santo espíritu hamuway 
 kay wakcha sonqollayman 
 hunt'aykuway qan kikiyki 
 tiyanaykita ruway 
 hunt'aykuy kunallan 
 hunt'aykuway sonqoyman 
 santo espíritu hamuway 
 sonqoyta kawsarichiy 
 gracia qosqallaykiwanmi 
 sonqoyqa llimp'ashanraq 
 hamuy anchatan suyayki 
 kunan saminchaykuway 
 pisi kallpayoqmi kani 
 qanman chimpaykamuyki 
 graciaykipi wiñachiway 
 ñoqata kallpanchaway 
 santo espíritu qanpunin 
 kanki diospa qokuynin 
 qanllan kusichiqniy kanki 
 qanllawanñan kawsasaq 
 hamuy kunan hunt'aykuway 
 kaypin suyakushayki 
 hamuy wiñay pusaqnilláy 
 munayniykita ruway 
 
 
 cheqaq munakuywan 
 cristota suyasun 
 pay kutimuyninpi 
 pusawananchispaq 
 hanaq pachapin 
 sumaq kawsay kan 
 sapankamantaq 
 qori pilluta qonqa 
 tuta p'unchay 
 mana sayk'uspa mañakuy 
 paqtataq supaywan 
 atipachikuwaq 
 dios yayan qosunki 
 may sumaq yachayta 
 llamp'u sonqotapas 
 sumaq kawsaytapas 
 uyariy siminta 
 diospa rimasqanta 
 ama kutirispa 
 nitaq iskayaspa 
 
 
 wawqe-panaykuna haku 
 señor jesusman 
 huchaykikunata willay 
 pampachasunkin 
 cristo qespichiqninchista 
 uyariy kunan 
 mana kasukunki chayqa 
 huchachasunkin 
 kunanpacha k'umuykukuy 
 señor jesusman 
 payqa suyasunkin qanta 
 asuykullayña 
 awqataqa huchataqa 
 atipaypuni 
 señor diospi hap'ipakuy 
 vencenkipunin 
 
 
 ¿imataq kanki huchayoq runa 
 diospa siminta neganaykipaq? 
 runaq nisqanta yachaykuspachu 
 allin yachaqman tukuykushanki 
 diospa churinta negaykushanki 
 kay sumaq hallp'a tiyasqanchisqa 
 ¿kikinmantachu paqarimurqan? 
 inti killaqa ch'askakunaqa 
 ¿kikinmantachu kamaykukurqan? 
 ¿payllamantachu rikhurimurqan? 
 gloria kawsaypi tiyaq diosniymi 
 kay pachataqa kamaykullarqan 
 mikhusqaykita ukyasqaykita 
 kawsayniykita purisqaykita 
 tukuytapunin diosqa kamarqan 
 
 
 jesucristo huk amigo 
 may munakuq 
 llakipipas kusichikuq 
 jesucristo 
 wañurqan pay amigoqa 
 chakatasqa ñoqarayku 
 hinallataq qanraykupas 
 khuyakuwasqanchisrayku 
 jesucristo amigoqa 
 chaskikuqmi 
 pisi kallpa kawsaqtapas 
 yanapaqmi 
 huchaymanta wañunaytan 
 pay wañurqan 
 infiernoman rinaymantan 
 qespichiwan 
 
 
 perú suyutan diosninchis munan 
 qespichinanpaq 
 perú llaqtatan diosninchis suyan 
 qespikunanta 
 calvariopin muchullarqan 
 cruzpi wañurqan 
 yawarninta hich'allarqan 
 wañuchiqtinku 
 kallpachakusun diospi iñispa 
 llapan peruano 
 perú suyunchista qespichisun 
 diospa llaqtanpaq 
 perú suyuqa cristoqmi kanqa 
 paypi iñiqtin 
 huk sumaq suyu diosmin yupaychaq 
 mosoq llaqtataq 
 
 
 apu diosmi michikuwaqniy 
 manan ima pisillawanchu 
 llanllarishaq q'achukunapin 
 sirichikullawan ñoqata 
 samachikuq unu-unupin 
 payqa michikullawan 
 almallaytan kallpachallawan 
 sutillanta khuyasqayrayku 
 allin ñantan pusakullawan 
 wañuy llanthu wayq'ollapiña 
 purisqaypi karqollaqtiypas 
 payllapunin ñoqawan 
 ñoqallawan kasqaykiraykun 
 mana manchakullaniñachu 
 tawnallaykin varallaykiwan 
 usqhay-usqhay kallpanchallawan 
 ¿imapaqtaq llakikullayman 
 qanlla kashallaqtiyki? 
 qanllataqmi ñoqallapaqqa 
 cheqniqniypa ñawpaqenpipas 
 mikhunayta churapuwanki 
 umaymanmi churaykuwanki 
 sumaq-sumaq aceitiykiwan 
 copaytaqmi illimp'ashan 
 tukuy allin saminchaykiqa 
 llapa khuyakuynillaykipas 
 sapa p'unchaypunin ñoqawan 
 ñoqallaypa kawsaynillaypi 
 diosnillaypa wasillanpiqa 
 wiñaypaqmi kawsasaq 
 
 
 wawallayki kaspan hamullayku 
 cenaykiman jesuslláy 
 rantisqayki kaspan yuyariyku 
 kay ruwayta señorlláy 
 qanmi rantiykupi wañurqanki 
 ñak'arispa jesuslláy 
 yawarnillaykitan hich'arqanki 
 ñoqaykupaq jesuslláy 
 t'antapitaq kunan yuyariyku 
 cuerpoykita señorlláy 
 vinopipas yawarnillaykita 
 llapallayku qespiqllay 
 sumaq santo espirituykiwan 
 saminchaykullawayku 
 señorllayku qollawaykupuni 
 kallpaykita jesuslláy 
 
 
 sonqoypi llakikuy kaqtinqa 
 ¿imataq qechuman? 
 sonqoypi tiyakuq jesusllan 
 willaqtiy horqonqa 
 sonqoypi manchakuy kaqtinqa 
 ¿imataq horqonman? 
 sonqoypi kawsakuq jesusllan 
 mañaqtiy qechunqa 
 sonqoypi huchapas kaqtinqa 
 ¿imataq mayllinman? 
 sonqoypi tiyakuq jesusllan 
 willaqtiy mayllinqa 
 sonqoypi tiyakuq jesusta 
 ¿imataq qarqonman? 
 llakiypas muchuypas mañanan 
 wiñaypaq kanqachu 
 
 
 ancha munakuq allin taytaqmi 
 iskay churin kapurqan 
 sullk'an kaqñataq riyta munaspan 
 kay hinata niykurqan: 
 "taytay qopuway tupawaqniyta 
 llapan herenciallayta" 
 qoykapuqtinmi qolqecharqospa 
 ripukurqan karuta 
 munay llaqtaman chayaykullaspan 
 kaypi chaypi qolqenta 
 huchapi amigowan purispa 
 lliwta tukurqokurqan 
 muchuy kasqanman chayaykuqtinmi 
 wasin-wasin purirqan 
 qolqen tukuyseq-masinkunapas 
 mana qhawariqtinmi 
 llakisqa khuchi michiq haykuspa 
 yarqayllapi kallarqan 
 yuyaynillanta hap'ikuspanmi 
 chayraq nirqan khaynata: 
 "kunan taytaypa runankunaqa 
 saksaykusqan kashanku 
 ñoqallayñataq muchuykushani 
 sinchi yarqayllapiña" 
 usqhayllataña hatarirqospan 
 usqhay kutiripurqan 
 taytan churinta reqsirqollaspan 
 usqhayllataraq ayparqan 
 makillantapas mast'arparispan 
 oqllaykuspa much'arqan 
 hatun huchanta reqsikuspanmi 
 nirqan: "huchallikunin" 
 manan "churiy niwanaykipaqqa chaninñachu kallani" 
 niqtinpas pisiqninta qoykuspan 
 kusikuspa chaskirqan 
 
 
 ima sumaqtan kamaykurqanki 
 ñawillaykunaq rikuykusqanta 
 alton phalashaq urpikunata 
 mayukunata orqokunata 
 mama qochapi challwakunata 
 inti killata ch'askakunata 
 tukuy imata kamaykuspaykin 
 sapan runata kamaykurqanki 
 rikch'ayniykiman rikch'ayniyoqta 
 paraisomanmi churaykurqanki 
 kamasqaykipi q'ochukunanpaq 
 inti killata rikuykunanpaq 
 chaymi ñoqaqa yupaychamuyki 
 sonqollaytapas mast'arimuyki 
 kamasqaykipin q'ochukushani 
 ima sumaqta rikuykullaspa 
 kamasqaykipin kusikushani 
 sumaq-sumaqta qhawarillaspay 
 
 
 munakuqniy diosnilláy 
 atiyniyoq jesuslláy 
 sonqollayta tikraway 
 qanwan kawsanaypaq 
 iñiyllaymi pisiwan 
 kallpallaymi chinkawan 
 yuyayllaymi pisiwan 
 huchaypa ñit'isqan 
 munakuqniy diosnilláy 
 khuyakuqniy jesuslláy 
 iñiyllata qoykuway 
 qanwan purinaypaq 
 sonqollayta kallpanchay 
 ruwayllayta sut'inchay 
 yuyayllayta yapaway 
 tukuy ruwanaypaq 
 wañusqaña kashaqtiy 
 huchallapi kashaqtiy 
 k'aspi cruz patapiña 
 qan muchullarqanki 
 diosta negaykushaqtiy 
 laqhayaqpi kashaqtiy 
 awqaq makinmantaña 
 qespichiwarqanki 
 
 
 huchallapin ñoqa purirqani 
 sonqollaymi rumiyasqa karqan 
 ñawillaymi ñawsayasqa karqan 
 kamaqniyta mana reqsiykukuspay 
 aqo t'iyu huchaykunawanmi 
 jesusnillaytaqa chakatarqani 
 manan allintachu ruwarqani 
 huchallaypi purispa misk'arqani 
 chakiymanta umay kamapunin 
 onqosqallapuni kawsakurqani 
 qespicheqta mana reqsispaymi 
 wañuy ñanllapiña purisharqani 
 ancha munakuqniy jesusllaymi 
 llumpay chinkasqata maskawarqan 
 k'aspi cruz patapi wañuspanmi 
 wañuy pachamanta horqomuwarqan 
 ñukñu yawarninta hich'aspanmi 
 sarqaq makinmanta horqomuwarqan 
 yupaychaykullanin jesusllayta 
 wañuymanta horqomuqnillayta 
 sonqollaytan jesusniyman qoni 
 chaypipuni payqa tiyakunanpaq 
 kawsayniytan qespicheqman qoni 
 kamachikusqanta ruwanallaypaq 
 
 
 kallpanchakuy wawqe-panallay 
 cielomanña ripunaykipaq 
 yuyaychakuy wawqe-panallay 
 pillutaña chaskinaykipaq 
 jesuspunin yanapasunki 
 paywan kuska purinaykipaq 
 espiritun yanapasunki 
 simillanta willanaykipaq 
 jésuswanña purispanchisqa 
 awqatapas atipasunmi 
 diosninchista yupaychaspanchis 
 paywan kuska ripunanchispaq 
 amapuni mancharikuychu 
 llakikuna hamusuqtiyki 
 amapuni pisipankichu 
 wateqayña hamullaqtinpas 
 manan imapas t'aqawasunchu 
 diosninchispa makinmantaqa 
 manan imapas t'aqawasunchu 
 jesucristoq makinmantaqa 
 yuyaykukuy ch'uya qellqapi 
 pillawanchus purinaykita 
 yuyaychakuy santa qelqapi 
 pillatachus servinaykita 
 kawsaq diosta servinaykipaq 
 wiñay - wiñay kawsanaykipaq 
 cheqaq diosta servinaykipaq 
 paywan kuska ripunaykipaq 
 
 
 kay pachapi llank'aqchu 
 qori qolqe maskhaqchu 
 huchallapi puriqchu 
 dioswanqa purinman 
 tayta maman negaqchu 
 runamasin sipiqchu 
 suwakuspa puriqchu 
 jesuswan kawsanman 
 runamasin cheqniqchu 
 layqakuna ruwaqchu 
 runamasin k'amiqchu 
 jesusta servinman 
 diospa churin chaskiqmi 
 mosoqmanta naceqmi 
 runamasin khuyaqmi 
 dioswanqa kawsanqa 
 tayta maman khuyaqmi 
 cheqaq diospi iñiqmi 
 ch'uya kawsayniyoqmi 
 jesuswan qespinqa 
 mana hucha munaqmi 
 mosoq kawsay willaqmi 
 diospa simin hunt'aqmi 
 cieloman ripunqa 
 yuyaykukuy wawqellay (panallay) 
 pillatachus servinki 
 pillawanchus purinki 
 kay hucha pachapi 
 supaywanchus purinki 
 jesustachus servinki 
 simintachus willanki 
 runaq qespinanpaq 
 huchatachus wikch'unki 
 runatachus pusanki 
 qespichikuq jesusman 
 qespiy chaskinanpaq 
 
 
 munakuq jesusllayqa 
 nisqantapunin hunt'ashan 
 khuyakuq jesusllayqa 
 cheqaqtapunin khuyawan 
 kaypiña maypiña puriqtiypas 
 sumaqtan waqaychaykuwan 
 awqaña millayña hamuqtinqas 
 allintan waqaychaykuwan 
 jesustapunin servisaq 
 cheqaq chanin sonqoywan 
 payllan khuyakuwarqan 
 huchapi wañunaymanta 
 diosnillaytan ñoqaqa 
 tukuy sonqoywan servisaq 
 jesusllaytan ñoqaqa 
 cheqaqtapuni khuyasaq 
 payllapunin qespichillawan 
 huchapi wañunaymanta 
 payllapunin yachaykachillawan 
 simillan willarinaypaq 
 espíritu santollan 
 yuyaynillayta kichawan 
 chay sumaq simillanmi 
 mosoq yachayta qoykuwan 
 kaypiña maypiña puriqtiypas 
 simillan sut'inchanaypaq 
 sinchi chinkasqa runakunaman 
 simillan willarinaypaq 
 
 
 san juan chunka tawayoq 
 ch'uya qelqapin jesusqa rimashan 
 cheqaq taytaypa wasinpiqa 
 pacha kamaqpa glorianpiqa 
 askhan wasi kashan 
 kutimuqtiymi ripusunchis 
 maypichus ñoqa kani 
 chaypi kawsanaykichispaq 
 lma sumaqmi kashan 
 munakuyllayki qespichiqnillayku 
 ñawiykuq mana rikusqanmi 
 sonqoykuq mana yuyasqanmi 
 tiyananchis kashan 
 pacha kamaqpa gloriallanmi 
 cristo jesuspa wasillanmi 
 tiyananchis kashan 
 chaymi suyakushani 
 kutimunanta qespicheqnillayta 
 ñawiykuq mana rikusqanmi 
 sonqoykuq mana yuyasqanmi 
 tiyananchis kashan 
 pacha kamaqpa gloriallanmi 
 cristo jesuspa wasillanmi 
 tiyananchis kashan 
 
 
 sodomatan gomorratan 
 cheqaq diosqa ruphachirqan 
 runakunan kawsarqanku 
 millay-millay huchallapi 
 kawsaq diospa qayllallanpi 
 lot runallan lloqsimurqan 
 ayllullantin llaqtanmanta 
 angelkunan horqomurqan 
 huchataña saqepuqtin 
 yayallanta yupaychaqtin 
 jesucristo hamuqtinpas 
 chay hinallataqmi kanqa 
 ch'askakunan urmamunqa 
 llaqtakunan waqaykunqa 
 mana iñiq muchullanqa 
 evangelion mosoq kawsay 
 kawsaq diospa simillanmi 
 jesuspunin khuyasunki 
 lot-ta hinan horqosunki 
 millay-millay wañuymanta 
 
 
 onqosqapas nanasqapas 
 diosninchista yupaychasun 
 wasipipas puriypipas 
 payllataña hatunchasun 
 chaytan diosqa munan 
 paywanpuni kananchista 
 tukuy sonqopuni 
 sutinta yupaychananchista 
 llakikuyña hamuqtinpas 
 diosllapi hap'ipakusun 
 pisi kallpaña kaspapas 
 mañakusun kallpachayta 
 chaytan diosqa munan 
 paywanpuni kananchista 
 diosmi atiyninwan 
 wawanta kallpachawasunchis 
 qespichiq jesusninchista 
 yupaychasun tukuy sonqo 
 paymi lliw huchanchismanta 
 wañuyninwan qespiwanchis 
 chaymi jesustaqa 
 tukuy sonqo servinanchis 
 mana iskayaspa 
 payllata qatikullasunchis 
 
 
 munakuq yayatan khuyakuq jesustan 
 ñoqaqa yupaychani 
 qespichikuqtan pacha kamaqtan 
 ñoqaqa adorani 
 munaykukuq sonqollanwanmi 
 atiyniyoq makillanwanmi 
 yachachikuq simillanwanmi 
 yachaykachiwan 
 payllawanpuni purinaypaqmi 
 wiñay-wiñay kawsanaypaqmi 
 qespichikuwan 
 qoritachus qoymanqolqetachus qoyman 
 munakuq diosnillayman 
 wasiytachus qoyman kaqniytachus qoyman 
 munakuq yayallayman 
 manan ñoqaqqa imaypas kanchu 
 q'alallapunin nacemurqani 
 mamallaypa wiksallanmanta 
 hucha pachaman 
 kay sonqollay qoykuwasqantan 
 kawsaynillay t'ikrawasqantan 
 payman qopuni 
 munakuqniy diosniy atiyniyoq yayáy 
 kallpata qoykullaway 
 qespichiwaqniy munakuqniy diosniy 
 yuyayta qoykullaway 
 qespichisqaykin ñoqaqa kani 
 mosoq wawañan ñoqaqa kani 
 yawamiykiq chaninmi kani 
 qanwan kanaypaq 
 espiritullan yanapashawan 
 payllapunin kallpanchashawan 
 hucha venceyta 
 
 
 judiokunan cheqnikurqanku 
 fariseokunan hap'ichirqanku 
 caifaspamanmi apaykurqanku 
 señor jesusta k'aminankupaq 
 pilatomanmi apaykurqanku 
 señor jesusta juzganankupaq 
 khiska pilluta ruwarqospankun 
 uman pataman churaykurqanku 
 huk pilarmanmi wataykurqanku 
 soldadokunaq waqtanankupaq 
 soqostataqmi hap'ichirqanku 
 diospa churinqa qespikuy nispa 
 judiokunan qaparirqanku 
 nazarenota chakatay nispa 
 barrabastataq kacharirqanku 
 qespicheqtataq sentenciarqanku 
 huk llasaq cruzta apamuspanku 
 rikran patapi q'epichirqanku 
 calvariopitaq chakatarqanku 
 clavokunawan takaykurqanku 
 lanzakunawan k'iriykurqanku 
 espadawantaq t'urpuykurqanku 
 soldadokunan qaparirqanku 
 cheqniqkunataq asikurqanku 
 chhaynatapunin jesús muchurqan 
 ñoqanchisrayku cruzpi wañurqan 
 llapa iñiqta qespichinanpaq 
 wiñay kawsayta qoykunallanpaq 
 
 
 señor jesús yanapaykuway 
 ch'uya simiyki willanallaypaq 
 huchasapa runakunata 
 chakiykiman pusamunaypaq 
 kamachin josuetan nirqan: 
 qan kallpachakuy allintapuni 
 qanwanpunin ñoqa kashani 
 kamachisqay hunt'anaykipaq 
 kamachin pablotan nirqan: 
 roma llaqtaman chayanallanpaq 
 ñoqallan yanapasqayki 
 simillayta willanaykipaq 
 kallpanchakuy wawqe-panallay 
 paykuna hina willanaykipaq 
 señorpunin qanwan kashanqa 
 chinkasqakuna pusanaykipaq 
 
 
 sinaí orqopin diosqa willarqan 
 moisés kamachin ruwananpaq 
 rimaykusqanta qelqanallanpaq 
 teqsi muyuntin yachananpaq 
 ch'uya qelqaqa diospa siminmi 
 huchayoqkuna kutiricheq 
 santa qelqaqa sumaq yachaymi 
 mana yachaqta yachachiqmi 
 ima sumaqmi ch'uya qelqaqa 
 qespicheqniypa simillanmi 
 ñawiykunatan kicharíykuwan 
 mosoq yachayta yachanaypaq 
 ima sumaqtan jesús willawan 
 espirítuntaq sut'inchawan 
 runakunaman willarínaypaq 
 kamachisqanpi purinaypaq 
 
 
 uyariykukuy huchayoq runa 
 diosninchispa munakuynillanta 
 jesucriston qanta khuyasunki 
 wiñay kawsay qonasuykipaq 
 tukuy kaqpas manan qanpallachu 
 mikhusqayki p'achakusqaykipas 
 tukuy kaqtan diosqa kamallarqan 
 runakuna kawsachinanpaq 
 qespikuyqa llapa runapaqmi 
 hatun yayaq munakuynillanqa 
 runakuna qespichinanpaqmi 
 jesucristo cruzpi wañurqan 
 uyariykuy diospa simillanta 
 kawsaytaña chaskinallaykipaq 
 kay pachaman k'askaykukuspaqa 
 wiñaypaqmi chinkaykapunki 
 
 
 sumaq diosnillayku 
 graciastan qoykiku 
 munasqa mamayku 
 qespisqaykimanta 
 munakuq diosniyku 
 yupaychamuykiku 
 mañakamuykiku 
 saminchayniykita 
 sumaq mamaykuman 
 qoykunallaykipaq 
 sumaq señorllayku 
 qanmi kawsay kanki 
 munasqa mamayku 
 kawsachinaykipaq 
 mañakamuykikun 
 llapan wawakuna 
 mamayku kasuyta 
 yachachikuwayku 
 
 
 lidia sutiyoq warmiqa 
 p'achata qhatuqmi karqan 
 filipos hatun llaqtapi 
 kay warmiqa manataqmi 
 qhatunallapichu kawsaq 
 diostapas yupaychallaqtaq 
 chaymi mayu cantollapi 
 askha warmikunapiwan 
 huñunaykukuspallanku 
 cheqaq diosta yupaychaqku 
 kunan p'unchay ñoqanchispas 
 chhaynata yupaychanapaq 
 ñoqanchis kamachinkuna 
 imatataq ruwashanchis 
 qespicheqninchis señorpaq 
 llank'ashanchischu jesuspaq 
 yupaychashanchischu payta 
 tiatira llaqtayoq hina 
 
 
 jesucristoman kunan 
 hamukullayña usqhay 
 qespichisunkin qanta 
 chimpaykullayña 
 jesucristoqa kunan 
 punkuykipiñan kashan 
 suyashasunkin qanta 
 qayllaykullayña 
 hark'ashasunki imán 
 hamunaykita kunan 
 huchallaykichu icha 
 hamukullayña 
 manchakuyñachu ama 
 iskayrayaychu ama 
 sayariykuspa kunan 
 asuykullayña 
 qori qolqechu manan 
 qespichisunki qanta 
 jesucristopi ari 
 iñiynillaykin 
 qespichiqninchistachus 
 chaskiykukunki chayqa 
 kusi kawsayniyoqmi 
 wiñaypaq kanki 
 
 
 santa qelqan ñoqapaq 
 diospa simillanpuni 
 tuta p'unchay anyaykuwaqniy 
 pantay ñanta riqtiypas 
 usqhay rimaykuwaspa 
 diosnillayman kutirichiwan 
 sapa qhawaykuqtiymi 
 diosllaymanta willawan 
 ñoqa kaypi manchakullaspa: 
 "manan atiymanñachu 
 kutipusaq" niqtiypas 
 "ama kutiychu" niykullawan 
 tukuy rikch'aq huchawan 
 supay muyuwaqtinmi 
 sumaq simillawan niykuwan: 
 "jesusllaman asuykuy 
 paymanpuni willakuy 
 qespinasuykipaq" niwaspa 
 lliw qelqasqa kaqkunan 
 may sumaqta willawan 
 yuyaywanña kawsakunaypaq 
 qespichisqa kaspaymi 
 cielomanña rishani 
 qespichiqnillaywan tiyakuq 
 
 
 ñoqallaykun hamullayku 
 jesusniykuq sutinpi 
 dios yayáy nispáyku 
 jesusniykuq yawarninwan 
 wañuymanta qespisqa 
 sonqoykupas mayllisqa 
 churillaykiq sutillanpitaq 
 dios yayáy niykiku 
 karunchasqan kallarqayku 
 huchaykupi qanmanta 
 sumaq simiykita 
 chaylla uyariykuspaykun 
 jesusniykuq qayllanpi 
 k'umuykukullarqayku 
 pampachasqa kallaspaykutaq 
 asuykamuykiku 
 kaypin kunan llapallayku 
 jesusniykuraykulla 
 dios yayáy nispayku 
 sonqoykupi kusikuspa 
 munakuywan takispa 
 simiykita chaskispa 
 k'umuykamuykiku qanllaman 
 dios yayáy nispayku 
 
 
 ima sumaqmi diosman takipuy 
 sumaq-sumaqmi paywan tiyakuy 
 wañuymantan horqollawanchis 
 sonqonchistan t'ikrapuwanchis 
 paymi hoqarin wakchakunata 
 thunichinñataq millay runata 
 takipusun yayallanchispaq 
 jesusllawan qespiqnillanchispaq 
 qoyllurkunapas yupasqallanmi 
 ch'askakunapas reqsisqallanmi 
 diosllanchisqa atiyniyoqmi 
 yachayninpas wiñay-wiñaymi 
 phuyullanwanmi pakariykamun 
 sumaq parantan chayaykachimun 
 kawsayllatan rikhuriykuchin 
 llaparunaq kawsanallanpaq 
 wik'uñakunan tarin q'achuta 
 urpikunapas sumaq mikhuyta 
 kusisqallan puriykachanku 
 saksaykusqan phawaykachanku 
 diosmi kusikun kamarisqanwan 
 tukuy rikch'aq animalkunawan 
 yupaychasun yayallanchista 
 sapa p'unchay uywaqllanchista 
 
 
 llakiymi hamullawan 
 muchuymi ñit'iykuwan 
 nanaymi saq'ariwan 
 onqoymi muyuykuwan 
 jesusllaypunin 
 uywakushallawan 
 marq'ayninpipunin 
 waqaychakushawan 
 makillanmantaqa 
 manan urmasaqchu 
 cheqnisqan purillani 
 k'amisqan kawsallani 
 sonqoymi llakikushan 
 yawartan waqashani 
 jesusmi "hamuy" niwan 
 paypunin kusichiwan 
 kikinmi kallpachawan 
 paytaqmi hampiykuwan 
 khuyakuqniymantaqa 
 wañuypas ñak'ariypas 
 mañanan ima kaqpas 
 t'aqallawanmanñachu 
 
 
 señor jesuslláy suyashallaykin 
 ñoqallayman qan hamunaykita 
 khuyakuqnillay yuyashallanin 
 kasqaykiman apawanaykita 
 qespichiqnilláy usqhamullayña 
 qayllallaykiman pusallawayña 
 unanchaykuqlláy qhawarillaway 
 tukuy ima ñit'illawasqanta 
 makiykita haywarimullaway 
 clavokunaq k'iriykullasqanta 
 jesucristollay kutimullayña 
 muchuymantapas horqollawayña 
 runakunan cheqnikushallawan 
 qanllataña munakusqayrayku 
 kaypi chaypi wañunayta munan 
 sutillayki willarisqayrayku 
 cheqaq señorlláy usqhamullayña 
 waqaymantapas qespichillaway 
 sonqollaymi willaykushallawan 
 usqhay qanwan tinkuykunallayta 
 almallaymi munaykushallanña 
 uyallayki rikuykuytapuni 
 sinchi khuyaqlláy pusakullaway 
 hukpaqkamaña hoqarillaway 
 
 
 cheqaq munakuq diosniyku 
 qanman chimpaykamullayku 
 cristo jesuspa sutinpi 
 gracias gracias nimuykiku 
 huchapi kawsashaqtiyku 
 llakisqa purishaqtiyku 
 munakuywan niwankiku: 
 "hamuy qespichillasqaykin" 
 wateqay hamuwaqtinku 
 pisi kallpa kashaqtiyku 
 qanlla kallpanchaykuwayku 
 awqata atipasaqku 
 kay pacha kawsayniykupi 
 wasipipas llank'aypipas 
 saminchaykullawankiku 
 chaymi yupaychamuykiku 
 chiripi wayrapiñapas 
 ruphaypi q'oñipiñapas 
 maypiña kashaqtiykupas 
 qanllapunin ñoqaykuwan 
 imamantan manchakusun 
 atiyniyoq dios kashaqtin 
 yarqaypas waqaypas kachun 
 payllata yupaychallasun 
 
 
 qanman hamuyku diosnilláy 
 atiynillayki mañakuq 
 qanpin atiy kallpa kashan 
 chayta qowayku diosnillay 
 llapa wawaykikunata 
 qan diosniy yanapawayku 
 simillaykiwan rimaspa 
 kallpanchawayku diosnillay 
 kay sasa kawsay pachapi 
 sinchita hucha hunt'aykun 
 chaymi mañakuq hamuyku 
 qanman khuyakuq diosnilláy 
 ñanniykupi pusawayku 
 qantaq k'anchaykullawayku 
 ama urmanallaykupaq 
 wateqaymanpas diosnilláy 
 
 
